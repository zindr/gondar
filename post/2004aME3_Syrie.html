<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2004 Middle East</title>

</head>

<body>

<div class="container">

	<div class="col-md-9">
	<br/>
	<br/>

		<p>Ondertussen zit ik dus in Syrie, op het eerste zicht de meest moderne van de drie arabische landen waarin ik nu heb rondgetrokken. Misschien is het wel het meest moderne, lees eigenlijk ge-emancipeerde, moslimland waar ik ben geweest, misschien Maleisie, maar dat is wat lang geleden en zo lang ben ik daar ook niet geweest. De vrouwkes lopen hier in alle maten, kleuren en gewichten... met een vracht kleren om het lijf, of met heel wat minder, net zoals de vrouwkes hun nogal wel eens durven showen in het westen... Het heeft hier in Damascus dan ook iets weg van west turkije... en ik moet er ook aan toe voegen dat Syrie, net zoals Jordanie een serieuze minderheid aan Christenen kent... en dat was blijkbaar 1000 jaar geleden ook al zo... er is hier in de oude stad een Christelijk en een Moslimgedeelte...		</p>
		<p>Anyways, het is hier wel aangenaam, al is de toeristenprijs ook hier doorgedrongen, maar lang zo absurd niet als in Jordanie... en hier heb ik veel meer steun aan de lokale bevolking... ik spreek nu gewoon iemand aan die iets aan het eten is dat ik wil en vraag de prijs, en in tegenstelling tot wat vage beweringen zoals in Jordanie krijg ik de prijs dan ook... de verkopers gaan hier ook blijkbaar niet onozel doen zolang ge maar op voorhand de juiste prijs uitkraamt...		</p>
		<p>Ik ben er zelfs volledig ingevlogen, heb zelfs ne ijscreme gegeten, twee bollen met beslag... jawel, 17 Bfr. niet absurd goedkoop maar daar kon ik voor een keertje toch mee leven... en hier wordt dat erg veel gegeten, in de zaak waar ik dan binnenging was het puur bandwerk, eentje om de bollen te maken, eentje om ze op een horentje te zetten, en eentje die de klanten over de toog bediende, en dan nog te zeggen dat het met bonnekes werkte, die moest je dan bij persoon vier gaan halen.... hier werkt trouwens veel met bonnekes... en het zijn hier niet enkel de westerse toeristen die dat naar binnenwerken, allerlei toeristen, palestijnen en zo, en wellicht ook heel wat Syrriers... het is trouwens blijkbaar hoogseizoen... mijn hotel zit vol, of ligt vol zou ik moeten zeggen, ik slaap dan ook met zes in het gangpad, nu is daar niks en straks ligt daar dan zes man opeen gepakt... elk op een kleine matras... maar tja, als budgetreiziger... dan ben je wel verplicht om zoiets te doen ;-)		</p>
		<p>En die toeristen, we zijn toch wel een grappige bende... daarstraks was ik naar het nationaal museum geweest... normaal 150 Syrische ponden maar als student enkel 10, jawel, hier in Syrie nemen ze studenten als ikzelf serieus :-) , goed, daar hoor ik een Franse toeriste nen uitleg doen aan iemand die een stuk muur aan het restaureren was dat hij niet zomaar moest doen wat ze hem zeiden maar dat hij zelf ook moest nadenken, en dan ging het over de zoutoplossing die ervoor gebruikt werd... wel tja, goed advies is zeldzaam... wel cool, heb het eerste geschreven alfabet dat is gevonden zien hangen... tja, dat zie je dan in van die musea... en een meute hollandse 50-plussers die ze daar dan door dat museum jagen... zucht... deed me even denken aan die 50-plusser die zich ineens op 3 centimeter van een arabische opzichter waagde om zijn typerende klederdracht van naderbij te bekijken... sommige mensen doen nu eenmaal zo van die dingen... en wat dat museum betreft, vooral het moderene deel was wel cool, en dan bedoel ik echt 'Modern', met echt wel sjieke schilderijen, abstracte en andere, ... was efkes onder de indruk... dus Syriers kunnen schilderen... en glasblazen... gisteren nog een demonstratie gezien, echt wel sjiek, het ziet er enorm eenvoudig uit als zij dat doen... indrukwekkend, iets meer dan het koor dat op de achtergrond door vooroorlogse boxen een of andere aria aan het uitschreeuwen waren... wel, misschien waren het wel echt de boxen die het applaus totaal onterecht deden klinken... maar goed... het was wel aangenaam vertoeven... maar dat was dan misschien omdat ik nogal in mijn nopjes was... vers geschoren, allee, met een tondeuse...		</p>
		<p>Ik had ondertussen toch al wel een of andere borstel op mijn kin staan... en dat begint dan te steken... dus toch maar eens naar de kapper... ik dacht, ik zoek me een oud manneke uit, die gaan me minder snel bedriegen en die zullen hun vak wel kennen... een prijs overeengekomen, en ook wat hij ging doen... en jawel, ondanks dat het niet onze afspraak was deed hij ook snel mijn nek en rond mijn oren... ik dus content... dat was ik wel iets minder toen ik buitenkwam en merkte dat aan de rechterzijde van mijn lip nog een stuk snor stond.... maar goed, assertief als ik ben, althans op reis... de eerste beste kapper binnengewandelt en daar snel me wat bij laten scheren... hier in Syrie blijkt dat dan ook geen probleem... dat heb ik later nog een tweede keer gedaan toen ik ook nog een paar geisoleerde haren vond onder mijn oren... mischien was dat manneke toch wel een beetje te oud... nu had ik die dag niet zo heel veel geld opgedaan, het is hier namelijk niet duur, dus ik dacht, laten we naar fahrenheit 9/11 gaan kijken, die draaide hier in de grote zaal, arabische en frans ondertiteld... cool, wel, 100 Bfr. is niet zo veel, maar ik had toch liever dat mensen hun 4 en 9 jarige zoon thuis lieten... begint dat daar ambetant te worden, fahrentheit 9/11 is natuurlijk Aladin niet... en blijkbaar waren dat niet de enige die ongeinteresseerd waren, zo waren er zeker een twintigtal die de zaal hebben verlaten... die gast achter mij was aan het telefoneren... en die iets verder naast mij had blijkbaar een belangrijk gesprek over het leven tegen zijn vriend... tja... dat weet je op voorhand allemaal niet... wel grappig was dat er ook geapplaudiseerd werd na de film, het werd blijkbaar wel gesmaakt door de meerderheid...		</p>
		<p>De mensen zijn natuurlijk wel een tikkeltje anders dan wij dat gewoon zijn, al is het verschil vind ik lang niet zo groot als met het indische subcontinent of met zuid oost azie... maar toch... hier wordt iemand geschoren terwijl die rustig zijn sigaretje oppaft... paffen doen ze hier dan ook nogal veel... en zot rijden... en niet alleen zot, met de auto mag je hier alles, voetgangers moeten zich maar ten allen tijde aanpassen, je schuift aan bij de vorige auto tot op 10 centimeter, weet je wel, net genoeg zodat de voetgangers er zeker niet tussen kunnen... ook de medische wereld verricht hier wonderen... zo heb ik ne kerel gezien wiens vinger voor ongeveer 30 procent was weggesneden, een hele hap eruit... om een wrat weg te krijgen, dat was wel in Egypte... en je zag de wrat nog zitten... tja... in Egypte zat ik eens in een taxi wiens wielen paraplu stonden, ook niet normaal, net als op de kermis, al hobbelend over de weg... En wat ook opvalt... hier worden de vrouwelijke rondingen veelvuldig gebruikt om producten aan de man te brengen.... alles, gaande van muziek tot tandpaste... een rondborstige vrouw hoort er altijd bij... en dan nog liefst in van die posities die op de juiste plaatsen accenten leggen...  Verder was ik even geschrokken van die gast die universiteit wiskunde had gedaan maar geen integralen had gezien in al die jaren ??? dat zegt toch wel iets over het opleidingsniveau, en in Jordanie, daar gaan ze blijkbaar massaal naar Irak om te studeren... dat kost niks... misschien daarmee... dat stuk cursus is misschien weggebombardeerd door W.Bush.... 		</p>
		<p>Ze zijn hier eigenlijk ook wel best proper als het op eten aankomt, met handschoenen aan wordt hier het meeste bereid... en ook als ze naar het toilet gaan worden de handen altijd gewassen, iets wat ik al eens mis bij de belgische bevolking... Voor wat de prijs betreft, daar voelde ik me wel een beetje onozel. Iemand, een toerist, had me verteld dat het 15 Bef was voor een falafel, wat overkwam met de prijs die ik kon bekomen, dus, dat leek me de juiste prijs te zijn. Je weet wel, de goedkope maaltijd van groentenkroketjes op z'n kebabs... met tomaat en komkommer, sambal en wat sausjes... In Damascus vroegen ze wel eens meer... maar niet altijd, en nu ik in het arabisch het woordje 15 kan zeggen, de prijs van zo een ding, is het meestal geen probleem om dat voor die prijs te krijgen, wat ik echter niet wist en dus volkomen mis ingeschat had was dat op veel plaatsen de felafel maar 10 Bef koste, en ik maar vragen voor eentje van 15, je kan je dus al voorstellen hoe ze hier eens in hun vuistje hebben gelachen met die toerist die perse ene wou van 15. Dat verklaart ook waarom ik soms dan ineens ook een super falafel kreeg, met 2 extra kroketten tijdens het wachten, aangenaam, vooral omdat ik niet wist dat ik er ook voor betaald had.		</p>
		<p>Maar ook hier zijn er van die mensen die denken dat je best zoveel mogelijk geld maakt op de kap van toeristen... ik kom aan in het busstation, en ik ken de prijzen niet van de bussen... het moest plots allemaal snel gaan... 200 lira... ik in de bus maar denken dat dat toch wel erg veel was... later sprak ik met enkele van de lokale bevolking en die waren ronduit verontwaardigd dat ze mij zoveel hadden aangerekend, blijkbaar was het enkel 90... dus ik naar het busstation... en na een gebarentaal sessie en wat gebroken engels kreeg ik duidelijk de boodschap over... ook hier verontwaardigde gezichten... 'je kan niet anders dan die mensen hier graag hebben' en ik kreeg dan ook onmiddelijk 110 terug... zonder bijkomende vragen... ze wilden enkel weten aan wie ik dat had betaald... en boden misschien wel tien keer hun verontschuldigingen aan... in het gebroken engels uiteraard, sommige spreken hier ook nog frans vanuit de koloniale tijd, maar zoals in de meeste plaatsen van de wereld is dat ook aan het verdwijnen... soms is dat wel vervelend van de engels... zo is het niet de eerste keer dat ze me ogenschijnlijk de volledig verkeerde kant uitsturen... wellicht een communicatieprobleem... maar goed, er is hier altijd wel iemand die het probeert recht te zetten... en moeite doen ze hier wel... zo stuurde de flikken iemand mee naar het busstation om mij de juiste bus aan te duiden... ook andere mensen doen dat spontaan, en dan niet zoals in iran om mij een heleboel vragen te stellen over hoe ze naar europa konden komen, maar gewoon doen en wegwezen...		</p>
		<p>En het is hier zeker niet dat niemand engels kent... meestal kan je in probleemsituaties wel terecht in luxe hotels en universiteiten en dergelijke... ik moet er ook bijzeggen dat ze me hier over het algemeen met rust laten... misschien ten dele ook vanwege het feit dat ik er niet volledig als een toerist uitzie... menig persoon sprak me hier al in het arabisch aan... ik ben nu natuurlijk al wel ietwat gebruind... en nu wandel ik ook rond met een klein zwart zakje en geen rugzak of zo... dus ik val eigenlijk niet zo heel hard op... ook omdat het syrische volk divers lijkt en dat er veel van hen niet zouden opvallen in europa... met blonde haren, ros, of gelijk wat... en blauwe ogen en zo... misschien val ik zelfs iets te weinig op want ik vind het anders best wel aangenaam als mensen me van tijd tot tijd aanspreken... in ieder geval, veel van de mensen die me hier als toerist herkennen heten me onmiddelijk welkom in syrie... goed, ik moest nog kort een mailtje doen, dit was tijdopvulling... ah, en vuilnis dat hier overal ligt, net zoals elders... maar nu heb ik gisteren met 1 van de 2 verantwoordelijken van de stad gepraat... dus iemand die er moest voor zorgen dat alles proper bleef... onverwacht... ik had nooit gedacht dat zo iemand hier bestond... en aan het vuilnis te zien denk ik nog steeds dat ze niet veel volk hebben werken in hun dienst....		</p>
		<p>Maar goed... heb ondertussen het Crac Des Chevaliers gezien... een burcht waar iedereen zo wild over doet... maar ik denk dat er in europa wel spectaculairder burchten zijn overgebleven... Maar goed, het is iets van de weinige dingen die je in Syrie kan doen als toerist. Het is eigenlijk een plaats waar je vooral gewoon moet komen rondhangen, hier komen niet zoveel toeristen en ze zien je dan ook graag komen, daarenboven word je bijzonder goed behandeld. Hamah zelf, waar ik nu zit, dat is ook weer zo een stadje, niks te beleven maar toch aangenaam om te zijn.
		</p>
		<p>Weeral maar eens een succesdag volgde… een typische busdag zou ik zeggen, ik blijf erbij, dat zijn dikwijls de meest interessante dagen van de reis… daar zit je dan in de bus, en in Syrie in de bus zijn ze best wel geinteresseerd in mijn thuisland, mijn reden om Syrie te bezoeken, of ik elke dag seks heb met verschillende vrouwen, wat ik van mister Bush vind, en zo meer van die interessantigheden… en dan sta je toch weer versteld als een 15 jarige jongen me een cola brengt en een pak koekjes dat hij gehaald heeft terwijl de bus even stopte… toch wel straf… niet dat dat het enige is dat je hier krijgt… ik stond daar hulpeloos in Deir Es Zor, niet zo ver van Irak, ik wist niet waarnaartoe… Efkes later biedt er iemand mij een motoritje aan naar het centrum… cool, eens daar stap ik een café binnen… daar krijg ik een koffie… en nen hele uitleg… ik wandel naar wat hij suggereerde, maar dat was toch nogal vuil en niet goedkoop dus even verder shoppen… komt daar ineens iemand vragen of ik hulp nodig heb… euh ja… een hotel… en die stuurt me naar wat de lonely planet blijkbaar als beste suggereerde… en zodoende… hulpeloos en in een wip geholpen… die syriers zijn echt wel cool, sta je daar efkes met je map in je handen, zo een debiel slechte map die je op een toeristenbureau gekregen hebt… nog geen paar minuten en jawel … kan ik u helpen…		</p>
		<p>Maar niet iedereen is zo… ik kwam al slenterend voorbij een cafeetje en daar zaten een aantal veertigers die me uitnodigde voor een theetje, best wel gezellig… maar even later komt daar nen andere gast aan en die begint tegen mijn nieuwe vriendjes van zijn kloten te maken, en het ging duidelijk over mij… ik weet niet waarom want dat wilden ze niet zeggen… Soit, door de band genomen zijn ze hier enorm vriendelijk, doet me aan pakistan en iran denken, maar dan niet met het 'hoe geraak ik belgie binnen'-gezeik van de iranier, nog met de bekeerzucht van de pakistani… en wat moslim betreft… gezichtbedeksels op verschillende plaatsen, maar zeker niet door iedereen, en er leven hier ook heel wat christenen… als ik laat blijken dat ik katholiek ben gaat de glimlach open… belgisch en katholiek, dat wordt hier beide best geapprecieerd… mijn echt standpunt van religieloosheid blijkt er meestal echter heel moeilijk in te gaan… tja… een leugentje voor bestwil dan maar…. En soms is het toch echt wel slikken, ik zat naast een irakees, en die kerel was zo kortzichtig en extreem over de oorlog… alle israelies willen oorlog, dat had ik al gehoord, maar glunderende oogjes bij de bombardering van de wtc torens, 3000 onschuldige slachtoffers… ik blijf het toch moeilijk verkroppen, en natuurlijk kennen ze genoeg engels om hunne uitleg kwijt te geraken, maar de nuanceringen die ik dan tracht aan te brengen komen duidelijk niet door… al maar sjans dat niet iedereen zo is… spijtig genoeg is dat wel een indicatie te meer dat er nog veel zijn die wel zo denken… gewilde onwetendheid, het is een echte ziekte… Voor de rest… wel… het was een aangenaam stadje… daar in het oosten van Syrie… goed genoeg om een dag in rond te kuieren… zo langs de Eufraat… maar niks echt te doen… en ik kon me de energie niet oproepen om nog eens naar de nabijgelegen tempels te reizen… ik heb me beperkt tot het best behoorlijke museum dat hier voor studenten blijkbaar overal even belachelijk goedkoop blijkt te zijn… iets van een 6 frank…. Het is ook goed om eens even uit de zon te komen. 
		</p>
		<p>Stillaan tijd om terug westwaarts te gaan, naar Palmyra…  Palmyra, dat is 1 van de 3 grote P's, samen met Petra waar ik in Jordanie naar toe ben geweest en Persepolis dat ik in Iran heb gezien... het is de belangrijkste archeologische site in Syrie. Het is uiteraard ook een van de weinige plaatsen in Syrie waar ze wat gewend zijn aan toeristen maar cava nog. Ik vermoed dat op zich de tempels wel indrukwekkend zijn, als je ten minste van tempels houdt… daar ben ik zeker van… voor mij, tja, ik vond het wel in orde… maar het blijven tempels… wel, voor zover het nog recht staat, en het is zeker Angkor Wat in Cambodia niet… maar goed… het viel best mee… Het is niet zoals in Petra dat je er de hele dag kan ronddolen, de site zelf is eigenlijk niet echt groot. Het kan bij op mijn lijstje. Samen met de postbeambte hebben we ons afgevraagd waarom al die toeristen hier toch altijd flessen water kopen terwijl het water van de kraan hier perfect te drinken is, dat soort gesprekken krijg je uiteraard als je het postkantoor binnenwandelt om effe bij te tanken. Ik mocht dan wel niet overdreven lang op de site geweest zijn, het is er heet en het postkantoor erover is dan ook een gemakkelijke bron, meestal ga ik naar een moskee om te tanken. 
		</p>
		<p>Dan restte er mij nog enkel Aleppo. Dat is eigenlijk de tweede stad van Syrie. Het belangrijkste om als toerist daar te doen is de souq ingaan. Nu, het is misschien wel een beetje een souq als een ander, maar het is toch wel een oude, en de sfeer die er hangt is misschien echt wel de moeite. Die souq is volgens mij in ieder geval specialer dan de burcht die in het centrum staat. Voor de rest is deze stad toch ook vooral een stad. Ik zat er wel in een cool hostel met heel wat andere toeristen. Blijkbaar is daar dat ene hostel behoorlijk populair, de exentrieke eigenaar en de goedkope prijs zullen daar niet vreemd aan zijn. Plezant, en vooral ook een plaats om gemakkelijk volk te leren kennen om mee op stap te gaan. En ik bedoel met op stap gaan niet pinten gaan drinken, in landen zoals Syrie is dat niet echt een voor de hand liggend tijdsverdrijf, in de avond is het hier snel gedaan. Nee, ik bedoel dan volk vinden om samen iets te gaan bezichtigen. We zijn naar zo een klooster geweest, daar niks over te vertellen, maar op de terugweg was het toch weer aangenaam vaststellen dat ondanks dat we niet aan het liften waren we (een Portugese Amerikaan en een Canadees) toch uitgenodigd waren om mee op de traktor te springen... en dan rijdt die een beetje rond om je te showen en je dan af te zetten waar je moet zijn. De dag erna met een Australier naar de ruines van oude steden gaan kijken, wel, het eerste deel was simpel, met de bus, maar dan sta je daar in een dorpje, en dan. Het blijkt dat daar eigenlijk geen vervoer naartoe is, dus, wat gedaan, wel, in Syrie is dat geen probleem, een aantal jonge gasten bieden ons aan om ons er naartoe te brengen, dus wij achterop bij die kerels op het brommerke en een paar uurtjes crossen door het meer rurale deel van het noorden van Syria. Ik vind zoiets echt geweldig, enkel wil je het dan ook niet te lang trekken, de sites bezoeken was kort, zij bleven gewoon aan hun brommerke staan wachten, maar toch. Dan komen we na een paar uurkes terug aan in het dorpke, en dan krijg je uiteraard ook nog een koffietje... dat blijft zo maar duren. Ook hier weer was de toeristische attractie op zich een beetje het minst van belang. Dus, Syrie is dik in orde... axis of evil volgens sommige... tja, je moet het maar geloven...		</p>
		<p>
		De laatste dag is daar, ik moest nog een lange busrit maken van Syria helemaal tot in Istanbul waar ik de dag erna een vliegtuig zou nemen naar Brussel. Het is uiteraard een pak goedkoper vliegen vanuit Istanbul dan vanuit Syrie. Het is wel een beetje stresserend, de gedachte dat er met die bus niets mag mislopen, die komt vier uur voor vertrek aan, maar het is een heel lange rit. Ik had beslist van geen extra nacht te blijven in mijn hotel, omdat mijn bus in de vroege ochtend zou vertrekken. Dat had mijn huisbaas niet graag, uiteindelijk, als ik wou, dan zou ik zelfs gratis mogen blijven hebben, maar ik heb geweigerd, want daar ging het mij eigenlijk ook niet over. Trouwens, het was een manier om eens een andere kant van de stad te zien, 's nachts dus, en jezelf verslapen wordt dan moeilijk, ik ben in de vroege ochtend in het busstation bij de reisagent waar ik mijn ticket had gekocht in slaap gevallen, ze zouden mij wel wakker maken. Blijkbaar zat er ook nog een Duits meiske op die ook bij mij in het hotel zat, met haar dus de terugweg via het Latakia in Turkije waar zij overstapte en dan helemaal door naar Istanbul.
		</p>
		<p>W. 		</p>
	</div>

</div>

<br><br>

</body>
</html>

