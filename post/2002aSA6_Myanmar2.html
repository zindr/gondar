<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2002 Southern Asia</title>

</head>

<body>

<div class="container">

	<div class="col-md-9">
	<br/>
	<br/>

		<p>Dus ik was in Pakokku, een stadje, groter dan Bagan en kleiner dan Mandalay, maar zonder toeristen, met een vriendelijke familie in het hotel en lekker en goedkoop eten... En als je dan ook nog ingewijd wordt in de geheime wereld van de lokale prijzen voor bananen en dergelijke kan je naar hartelust beginnen afbieden op de plaatselijke marktjes. Tja, die hoteleigenaar was wel best aardig om mij te introduceren in die prijzen. Voor de rest had ik die kerel niet zo heel erg graag, met zijn gemelk over moslims en dergelijke, ik ben niet zo voor dat 'mijn-groep-beste-groep'-gepredik, al gaat het dan over boedhisme waar ik doorgaans tot op bepaalde hoogte wel voor te vinden ben. Maar goed, daar in Pakokku waar niets te zien was op wat vriendelijke mensen en een rivier na... het was daar best wel aangenaam, maar niet gemakkelijk, engels is het echt wel niet de voertaal. En als je dan eens rondkijkt en je beseft dat je de enige toerist bent, dan is dat allemaal zo vreemd nog niet. Er is daar een hotel dat buitenlanders mag ontvangen (lees: die daarvoor betalen) en daar kan je dan in het gastenboek lezen dat je de derde bent de voorbij maand. Tja, heel erg toeristisch is dit plaatsje dus echt niet, ze vragen zelfs lokale prijs wat de bus betreft, die ook lokaal bleek te zijn getuige het gebrek aan film, westerse muziek en harde bankjes die niet passen bij mijn sterk vermagerde lijf. Je krijgt hier dus wel de tijd om eens rustig te observeren hoe de mensen zelf zijn, het verbaast je ondertussen niet meer als je een reeks rode en half weggerotte tanden ziet vanwege het betel-nut kauwen, of als je iemand rood speeksel ziet deponeren in een zakje maar je ziet zo toch elke dag weer nieuwe dingetjes, of zoals John Travolta in Pulp Fiction zei, het zijn de kleine verschilletjes. Eten doe je in tegenstelling tot onze westerse cultuur hier met je handen terwijl je daar alle mogelijke geluiden bij kan maken. En je eet dan ook nog allemaal van dezelfde pot. Soms moet je bijbetalen voor extra rijst en soms weer niet. Maar je bent doorgaans al blij in bepaalde gebieden dat je je bestelling krijgt doorgegeven. Je ziet hier 'drugsvrije school' staan, grappig genoeg gaat het dan over een kleuterschool. En van scholen gesproken, hier hebben ze wel een intressante didactische methode. Misschien geinspireerd door een doorgedregen behaviorisme, dat zal menig psycholoog wel bekend in de oren klinken, maar de methode die men hier gebruikt om de leerlingen iets aan te leren is er een van 'zeg voor - en herhaal'. Dus, de leeraar zegt 1 en 1 is 2 en iedereen roept dat gezamelijk en hard nogmaals na. En als ze op die wijze engels proberen te studeren???		</p>
		<p>En niet enkel met eten bestellen of iets dergelijks blijken er dan ook communicatie problemen te zijn. Vanuit Pakokku reis ik dus verder naar Mandalay, de tweede stad van Myanmar maar door de meeste mensen niet echt als bijzonder positief ervaren. Ik was dus van plan, heel simpel, van de eerste bus verder noordwaarts te nemen naar Lashio. Nu blijkbaar was er wel een dergelijke bus, een nachtbus, maar ik mocht daar als toerist niet op. Vervelend en vreemd, maar in dit land moet je je niet teveel vragen stellen. Nu blijkt er in dit hele busstation geen enkel persoon te zijn die voldoende engels kan om iets informatiever te zijn dan de gebruikelijke vriendelijke hulp die dan wel een vraag kan stellen in het engels maar met gelijk welk van mijn antwoorden niets kan aanvangen. Voor hen ben ik de ultieme vervelende situatie, iemand die blijft vragen stellen en die niet gewoon ophoepeld indien niemand de vereisten engelse zinnen kan vormen. Maar ook ik heb moeten afgeven, ik ben het dan maar afgebold naar een hotel, een duur hotel, daar hebben ze doorgaans een goed engelsprekende staf. En jawel, blijkbaar doordat er veel legerchecks zijn gedurende de nacht kunnen de toeristen niet mee, maar ik kon wel verder geraken naar de volgende stad en dan vandaaruit toch nog doorreizen, althans, dat is wat ze me daar wisten te vertellen. Dus ik naar een ander busstation en daar ben ik dan voor het eerst geconfronteerd met de trucks die de bussen vervangen als openbaar vervoer maar er dan ook wel een prijskaartje aanhangen, toeristgericht met andere woorden. En ik doe dan nog telkens die moeite om hen het fundamentele verkeerd van die gang van zaken uit te leggen, een hele uitdaging met uiterst beperkt succes, daar ben ik van overtuigd, en meestal gewoon eindigend op hoofdpijn en een paar frank korting.		</p>
		<p>Dan kom je in het volgende stadje aan, Pwin-Oo-Lwiin, een engelse vesting met veel coloniale huizen boven, in de koelere myanmareese bergstreken. Dus, ook in Myanmar een berglandschap. Die 30 personen die de dag ervoor de ravijn zijn ingereden zullen het geweten hebben. En hier tuuten ze bij aankomst aan een restaurant zodat er iemand buiten komt lopen om een stuk hout achter de wielen te leggen, tja, handrem hebben ze duidelijk niet. En in tegenstelling tot wat iemand mij had gezegd kon ik die dag niet meer verder, dus overnachting hier, net naast de klok blijkbaar, en dus elk kwartier een duidelijke waarschuwing dat er weer een kwartier voorbij is... hell, tja, dat zijn van die momenten dat je geen klok nodig hebt. maar het kon allemaal nog erger, dat bleek al in het volgende dorpje, Hsipaw. Net voor school, begint de voorbereidende les, en ik heb u al ingewijd in de didactische technieken hier in Myanmar. Ergens vroeg in de morgen begint er wel eens een haan te kraaien, en de verkoopster van één of andere voedingswaar zal ook tegen die tijd beginnen rond roepen. Maar, al dit verdwijnt naar de achtergrond als de pre-school begint. Hierin ligt de focus op Engels en Wiskunde. Niet dat je er iets van verstaat maar het is wel degelijk duidelijk dat het 'zeg voor-herhaal' was, en roepen dat die doen, duidelijk om de simpele reden dat hoe harder je iets naroept, hoe beter je het onthoudt. Maar dit euvel bleek niet door te wegen op mijn amusementsgehalte gedurende de rest van de dag. De ochtendwandelingen en eindelijk ook nog eens contact met wat toeristen hebben het allemaal wel nog wat aangenamer gemaakt. En toegegeven, het gross van de toeristen is hier wel niet wat ik zou willen maar het heeft wel iets van tussen dergelijke diversiteit te zitten. Vrouwen van over de 50 alleen op pad bijvoorbeeld, en dat is er niet 1 maar meerdere. En het gaat hier niet om pakketreizigers maar onafhankelijk reizende mensen, toch wel erg verrassend. Ik had het in ieder geval nog niet meegemaakt.		</p>
		<p>Maar goed, niet enkel mensen zoals reizen wat rond, de diversiteit aan reizigers blijkt telkens weer wat groter dan ik dacht, en dat geldt ook voor ieders verwachtingen ten aanzien van reizen... Van een bont gezelschap gesproken, zo waren er in Hsipaw opmerkelijk veel reizigers in vergelijking met bijvoorbeeld zelfs Bagan (pakket reizen uitgezonderd). En dan krijg je wel eens vreemde samenstellingen. Zo kreeg je het bonte gezelschap van twee 21 jarige israelis waarvan er 1 erg strikt zijn geloof beoefende, dat wil dus zeggen, inclusief zelf koken om het koosjere te garanderen. Ook was er nog de australische familie, een 28 jarige moeder met haar 5 jarige tweeling, samen met haar 24 jarige vriend. En tot slot was er ook nog een duitse vrouw van 29. En dan heb ik nog niks gezegd over al die anderen met wie je daar dan blijkt te zitten en soms op wandel gaat, nen hoop hollanders 50+ bijvoorbeeld, een 60 jarige Amerikaanse vrouw die alleen reist, soit, veel verschillend soort volk... en in ieder geval een hele verandering met de dag ervoor die ik heb doorgebracht met een verkoper uit Yangon, hij betaalde wel mijn eten maar vanwege zijn beperkte engels was een erg informatieve communicatie uitgesloten. En ook anders dan de tijd ervoor die ik doorgaans alleen was. Dus met dat eerder genoemd groepje zijn we dan telkens op stap geweest, en savonds samen ergens eten, al bij al echt wel plezant... maar dat stopt als iedereen zo een beetje begint door te reizen naar andere oorden. 
		</p>
		<p>Ik terug naar Pwin-Oo-Lwiin, nu met de trein om de mooie brug over de ravijnen te zien, en ook eens een treinrit te ervaren, toch wel cool met hun houten bankjes en veel te veel bagage, en een trein die niet alleen op en neer hobbelt maar ook van links naar rechts wiebelt, het is wel een ervaring. Naar Pwin-Oo-Lwiin dus om naar de waterval te gaan en dan verder over Mandalay naar Nyaung Shwee. 's avonds in P-O-L nog de premiere gezien van Jurassic Parc, jawel, de premiere, het gaat hier niet op alle gebieden even snel, of zeg maar dat alles traag gaat. Voor de prijs van 4.5 frank kan je daar dan op die houten bankjes gaan zitten en in een joelend lawaai naar een film gaan kijken die engels gesproken is en niet ondertiteld met een slechte geluidsinstallatie zodat nog niet eens door mij te verstaan, laat staan door die drie tot zeven jaar oude kinderen, of door die 47 - 65 jaar oude (groot-) vaders en moeders... neen, 4.5 frank is volgens mij nog teveel voor wat de locale bevolking terug kreeg, nen hoop bewegende beelden zonder meer... maar goed, de dag erop, niet zo ver van de waterval me laten afzetten, mijne rugzak daar gewoon bij mensen gaan afgeven in de hoop die dan achteraf terug te krijgen. De waterval, voor de watervalliefhebbers, de moeite, best wel een aangename en mooie waterval. Vandaaruit naar Mandalay waar ik alleen de bushalte heb gezien. Maar vriendelijk dat ze daar waren, niet normaal, van die gastjes die prullaria verkopen en dan toch mij een tiental minuten helpen bij het vinden van een bus, en dat allemaal zonder mij hunne zever te verkopen, gewoon helpen en als geholpen, het gewoon afbollen, echt opmerkelijk, en dat dan in een eerder grote stad aan de busstop. Ik heb er me trouwens in tussentijd laten scheren, en ook mijn haren laten knippen. Ik moest iets doen en voor de prijs van 8 frank alles samen kon ik het niet laten.		</p>
		<p>Een bus naar Nyaung Shwee, en onmiddelijk daar aangekomen wordt je weer eens wakker geschud dat ze de toeristen proberen in hun zakken te zitten. Ik krijg een bod voor 100 Kyat op een truck rit, maar ik ga het eerst aan de toeristen die ik daar zie vragen, maar die muilen maar over een taxi, yeah right, dus terug, krijg ik van iemand anders een bod voor 300 Kyat, hiervan weet ik dus al dat het teveel is, even later iemand anders voor 200 Kyat, dus eerst eens goed lachen en dan maar naar die eerste terug, en dan blijkt achteraf, zoals verwacht, dat je nog dubbel de locale prijs betaald. En tja, je kan dan zeggen, het zijn voor jou toch kleine bedragen, maar ik heb het er toch niet gemakkelijk mee, al die kleine extraatjes gaan altijd naar dezelfde mensen, en meer nog, dat zijn nu net de mensen die het niet zo bijzonder slecht hebben. Als truck bestuurder heb je zoiets van een paar dollar per dag, misschien wel een vijf a zestal, dat is het maandloon van een econoom die voor de regering werkt, al krijgt die er wel ook nog rijst bij. Hun verdediging is dat het eigenlijk van de regering niet mag toeristen mee te nemen, die moeten een nog duurdere taxi bestellen. Het is de eerste keer dat ik dergelijk argument hoor, maar goed, dan moet je het zien als gevarenpremie, maar toch blijf ik het frustrerend vinden dat de massa aan heel erg arme mensen daar geen zier meer verder geholpen is. En armoede is hier, echter, aan dat geld kan je hier niet aan uit, zitten ze hier te gokken met dollars te gelijk en voor sommigen is dat hier een maandloon, toch wel vreemd allemaal.		</p>
		<p>Wat nog vreemder is is dat je hier geen myanmar eten kan vinden, althans toch geen betaalbaar myanmarees eten, er is 1 restaurant en die hebben beslist van de toeristen zo goed mogelijk in hun zakken te zitten. Tja, mij dus niet, maar het was wel niet simpel iets voldoeninggevend te vinden. Maar het viel dan uiteindelijk nog mee, en daar zat ik alweer met mijn australische familie als bondgenoten. Met twee vijfjarige kinderen vraagt natuurlijk iedereen die mij kent zich af hoe ik daar bij beland ben, maar ik kan toch stellen dat het enorm deugd deed van niet alleen te zijn in dat land. De avonden worden toch zo kort en de nachten zo lang als je alleen bent in myanmar. Niks te doen, en geen andere toeristen rondom, het is niet altijd even simpel voor de alleen reizende. Gedurende de dag deden we elk het onze maar savonds samen een pintje drinken, was wel een aanval op mijn budget maar vanwege de sociale voordelen wou ik het er gerust bijpakken. En vanwege mijn drang tot zoetigheid bleek ik ook ruimte te maken in mijn budget voor minstens 1 cake per dag. Niet dat ze zo lekker waren maar het was de zekerheid in eten, altijd smaakvol en zoet. En dan denk je, in dergelijke toeristen plaats zullen ook de busprijzen wel te hoog aangerekend zijn, laten we gewoon naar de dichtstbijgelegen stad gaan en vandaaruit verder naar de volgende en zoverder. Maar, wat bleek, het is dus even duur in de volgende stad en volzet, grrr. ellende, dus in heel kleine stapjes dan, met trucks, het is zo een 1000 Kyat, en wat vraagt die, 5000, grrr. wel, dat is een probleem, een dag wachten en ik geraak met een airconbus voor 4500 Kyat heel de weg tot in Yangon, en nu vanachter op een truck in de kou op bagage voor 1 zesde van de totale afstand, samen met al die lokale bevolking zou ik meer moeten betalen... yeah right, dus ik ben gewoon terug gekeerd en heb me nog een dag langer geamuseerd in dat toeristendorp. Maar, met mijn australische familie rondom en toch wel een aangename omgeving waren er meer erge dingen die konden gebeuren.		</p>
		<p>En in Bago kom ik weeral die oude bekenden tegen, die australische familie, let wel, we reisden onafhankelijk van elkaar, alles kwam zo nu eenmaal uit... en van Bago dan maar samen naar Thaton, echt wel een aangenaam dorpje. Ik vraag ondertussen al een tijdje de prijs in hun taal en versta hun gebrabbel dat daarop volgt doorgaans ook vrij goed. Dus nu ook weer, maar ik had 150 verstaan, en blijkbaar was dat niet goed, na lang proberen hadden ze het mij duidelijk gemaakt, ik moest enkel 125 betalen... ??? zo zie je maar, ze zijn niet allemaal zoals de truck-rijders of de regering. En smakelijk en vriendelijk en veel en goedkoop, echt wel een geweldig dinee, ... ik had er graag nog een derde en vierde keer gaan eten maar vanwege het volgeboekt zitten van de nachtbus werd het dagvervoer, en dus een hele dag vanachter op de pick-up ipv een dagje rondkuieren in Thaton en dan met de air con bus al slapend naar Yangon gaan. Maar achteraf gezien wel ok, het was een van die dagen dat het wel pijn deed aan het achterste maar aan extreem vriendelijke sociale communicatie geen gebrek. Niet te opdringerig, helpend en informerend, ze betaalden zelfs mijn mohenga, dat is een noedelsoepje voor een 5 tal frank. En ik moest dezelfde prijs betalen als locale, en dat is niet voor de hand liggend in een truck, zeker niet als die weet dat je perse naar Yangon moet. Na dergelijk restaurant, en na dergelijke pick-up deal kan je wel begrijpen denk ik waarom ik Thaton als meest vriendelijke plaats in Myanmar bestempel. Maar goed, ook hier een einde, na Hpa An nog te hebben bezocht voor een paar uren, enkel goed voor de ondertussen geziene omgeving, terug via Bago, naar Yangon. Daar hebben ze mij nog naar het busstation gebracht zodat ik zo snel mogelijk weer kon inchecken in mijn hotel.		</p>
		<p>Spijtig genoeg zo kort op het nieuwe jaar geen sportmanifestaties, en ook spijtig genoeg geen film, een westerse film die ik absoluut niet wou zien, ene met Nicolas Cage, en dan diezelfde indische film van 3 weken geleden. En dus niks te doen, maar dat bleek nog mee te vallen, me eens verdiept in het straatsnoepgoed. Wel, ten duur ben je gewoon alles eens aan het proberen, in Yangon is er een groot en goedkoop aanbod wat van die kleine zoetigheden op straat betreft. Verder heb ik ook nog het Yangon verkend waar ik niet was geweest. Klaar om een volgende en laatste dag me volledig te wijden aan shoppen. Niet dat ik veel geld zou opkopen, ik had nog 7 dollar aan Kyat, en dat moest op, verder nog 60 dollar aan Taka, uit Bangladesh, daar zou ik de rest gaan opkopen, normaal zou ik nog een dag in Dhaka blijven, net genoeg om te shoppen. Maar dus niet te veel in Yangon. Hier en daar mijn ding gedaan, en jawel, mijn zeven dollar bijna opgekocht en gegeten, en naar de luchthaven om daar nog een drietal extra uren te staan, met de excuses voor mij dat ze geen buisness lounge hadden voor mij, ik had daar nog niet aan gedacht, maar aangezien ik nu executive class reis mag ik iets meer verwachten :-) en dan na een lekkere maaltijd op de vlieger naar Dhaka, inchecken in een hotel en daar bleek ik als het ware gevangene te zijn, ze durfden mij te zeggen dat ze me daar zouden beroven en dat ik niet veilig zou zijn, dat veranderde vreemd genoeg nog niet eens toen ik hen erop wees dat ik daar al geweest was... nu zag ik een groot nadeel van die corrupte systemen waar het bij verantwoordelijkheid opnemen enkel komt tot een doorsluizen naar de bazen die dan in toenemende mate arrogant zijn en u restrictief behandelen. Dus, ik heb er veel geslapen, en ik ben eens uitgebreid in bad geweest, Shoppen dus niet... ellende, maar het maakte allemaal niet meer uit, ik was op weg naar huis. Het kon me dus niet eens maken dat de buisness class van Biman airlines me meer deed denken aan Bulgarian Airlines dan aan Malaysian, en laat me er duidelijk in zijn dat Bulgarian niet de meest geavanceerde airline is. Maar het was wel 'cosy'. En op die wijze kom je ook eens in de lounge waar je dan versnaperingen en een drankje krijgt in afwachting. Maar om mijn allerlaatste moment toch nog een beetje te verzuren, ze hebben mijn zonnebril gepikt uit mijn rugzak, ergens op de weg Yangon - Dhaka - Brussel, ellendelingen...		</p>
		<p>Maar tot conclusie wat Myanmar betreft. Dit is echt wel een prachtig land, en een van de weinige landen waar ik effectief nog langer had willen blijven dan een maand, ik had graag nog doorgereisd naar Myktyna in het noorden, of ook eens gaan kijken meer ten westen van het land. En dat zou allemaal veel veel tijd in beslag genomen hebben. De mensen zijn er erg vriendelijk op de sporadische ass-hole na, en ook Inle Lake was niet de meest aangename omgeving. Komende van india, wel, dan is dit een aangename en relaxte omgeving. Er is spijtig genoeg niet zo erg veel toeristenindustrie voor de jonge onafhankelijke reiziger. Het is met andere woorden potentieel erg eenzaam voor de alleen reizende, maar voor een heel aantal mensen maakt dat niet uit, dan is het in ieder geval een uitgelezen kans om eens op de niet al te toeristische toer te gaan, die kansen krijg je hier tot op zekere hoogte wel. De natuur is prachtig, het eten eerder lekker en heel erg goedkoop, kortom, een aanrader van mijne kant uit...		</p>
		<p>dat was het dan in een notedopje, allee, misschien niet zo een klein notedopje maar ik kan toch stellen dat ik me nog heb ingehouden, Myanmar is toch wel de moeite.		</p>
		<p>W. 		</p>

	</div>

</div>

<br><br>

</body>
</html>

