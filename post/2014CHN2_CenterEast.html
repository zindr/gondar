<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>
			
		<p>Weeral maar eens een nachttrein, de manier om kilometers te maken in dit groot land zonder teveel tijd te verliezen. Ik neem dan een zitje, geen bed, die zijn goedkoop en die zijn meestal ook nog voorradig, dus geen vroege beslissingen. Je zit daar dan met twee tegenover twee of drie tegenover drie. Als je geluk hebt, dan zit je aan het raam, iets meer steun voor je hoofd tegen de zijkant, maar vooral ook omdat je daar je hoofd op het kleine tafeltje kan leggen. Soms is het een drukte van jewelste, je bent de trein nog niet op of heel wat mensen beginnen hun noedelsoepke klaar te maken, er is heet water voorzien en noedelsoepkes zijn hier standaard in de winkel te verkrijgen in een doosje met daarin noedels maar ook sausjes. Op zich is dat geen probleem, maar het impliceert wel wat heen en weer geloop en vooral het geslurp en gesmets zijn soms niet te harden. Er wordt ook wel een op de grond gespuwd, al is dat vooral iets voor in de tussenstukken van de trein waar de rokers moeten verzamelen. Overal mensen en baggage, ook dat is een reden om dicht bij de raam te zitten, ver van het gewoel. Wel heb je dan zowiezo het afvalbakje voor je neus staan, nu goed, de meerderheid van de afval beland toch op de grond. Proper zijn ze hier niet. Georganiseerd daarentegen, dat wel, toch voor wat het instappen en uitstappen van de trein betreft. Je wacht in de wachtzaal tot de trein er bijna is, de hekken blijven gesloten, het startsein wordt gegeven en iedereen schuift aan bij de hekken, dan is het allemaal tegelijk het station op waar mensen je opwachten, stewards zeg maar, en waar je zoals dat bij de Thalys is enkel binnenmag in de juiste wagon. Ook hier verbaas ik me dan weer aan hoe onozel mensen zijn, dan staan ze te drummen om eerst het perron op te kunnen, om daar dan in de kou te moeten wachten en zelfs als dat niet was, om uiteindelijk op het toegewezen plaatske te kunnen gaan zitten. Het enige voordeel met vroeg op de trein geraken is lijkt me dat je jouw bagage nog zonder nadenken ergens kan deponeren. Maar ik kan er toch niet aan uit, je hebt een plaatsje toegewezen gekregen, niemand kan daarmee gaan lopen, waarom moet het zo snel gaan ?</p>

		<p>Aangekomen in Dunhuang probeer ik me ineens al van een ticketje te voorzien naar Turpan, de volgende halte, want ik wil die avond nog vertrekken want een hele dag Dunhuang denk ik zal wel genoeg zijn en omdat ik dagritten vermijd is het anders ineens twee dagen Dunhuang. De twee open loketten werken irritant traag en ik sta daar mijn tijd te verdoen. Met het beperkt aantal treinen dat hier langskomt loop ik ook het risico dat alle bussen naar de stad zijn vertrokken en ik dus op taxis aangewezen ben. Ok, eindelijk, eindelijk ben ik aan de beurt, wat blijkt, naar Turpan geen treinen. Shit. Ze spreken uiteraard amper Engels dus veel moeite doen voor bijkomende uitleg is niet echt zinvol, beter me haasten naar de bus, misschien is die er nog. Wel, een voordeel, ik had nog net de laatste bus naar de stad. In de stad kan je dan naar bepaalde kantoortjes gaan om een trein voor je te boeken, voor 5 yen commissie. Bleek, toen ik daar uiteindelijk ben geraakt want blijkbaar weten zelfs de Engels sprekende mensen die in het gebouw ernaast werken niet waar dat kantoor is, blijkt dat ik inderdaad niet van Dunhuang naar Turpan kan maar wel vanuit Yuluan, waar ik met de bus naartoe kan. Dus, het ticket geboekt, ook een busticket geboekt en er mijn rugzak achtergelaten bij left luggage voor 10 yen. Ik had die rugzak ook hier geprobeerd gratis te deponeren in een hostel, maar het enige hostel dat ik vond was eigenlijk meer een hotel en Engels was er niet te horen, regel het dan maar, ik gaf het snel op. Maar prima, ik had een busticketje, en daaropvolgend treinticketje, en een dagje om me bezig te houden in de stad en zo de beentjes wat te strekken tussen twee nachttreinritten in. Dunhuang, het begon eigenlijk wel goed, uiteindelijk ergens een eettent binnen gesukkeld om daar een soepke te eten. Ze waren duidelijk content met mijn aanwezigheid, en omdat ik de prijs niet op voorhand had gevraagd was het toch wel afwachten en aangenaam vast te stellen dat het erg goedkoop was, geen toeristenprijs, gewoon een soepke voor minder dan een euro. Ik was klaar om Dunhuang te bezoeken. </p>

		<p>Er zijn twee dingen voor toeristen in Dunhuang, op zich best wel een toeristenstad en dat al heel wat jaren, er zijn de grotten met boedhistische muurschilderingen, blijkbaar erg waardevol in hun soort, en er zijn de superhoge zandduinen, want hier zit ik in de woestijn. Het grootste minpunt van China werd ook hier nog eens in de verf gezet, een bezoekje aan de grotten, goed voor een paar uur, dat zou je snel 35 euro kosten. Een bezoekje aan de duinen, 16 euro. Wel, ik ben de 7 kilometer naar de duinen gewandeld, spectaculair, je ziet ze al van ver liggen. Aan de duinen zelfs ben ik de omheining afgelopen in de hoop er een einde van tegen te komen, dat viel tegen al was de wandeling op zich wel interessant. Er waren ook stukken hek weggenomen en ik zou er gewoon in kunnen wandelen maar wou toch het risico niet lopen van gepakt te worden, ik ben al wel eens erg hoge duinen opgewandeld, zoals in Namibie, en om daar een hoge boete voor te riskeren, dat leek me geen goed idee. Doen of mijn neus bloedde zou ook niet werken want geregeld stonden er waarschuwingen, weliswaar in het Chinees, zelfs micros werden er voor ingezet die dan waarschuwingen lieten horen. Misschien had ik het toch moeten doen, want ik denk echt dat niemand me daar zou kunnen pakken, maar goed, het leek me het risico niet waard, misschien iets wat mijn leeftijd ook een beetje mee in de hand werkt... als 25 jarige denk ik dat ik er mijn voeten aan zou geveegd hebben. Onderweg doorkruiste ik een klein dorpje en een begraafplaats, op zich ook de moeite, met kamelen en zo want hier is het echt wel in bijna alle opzichten een woestijnomgeving. Jammer van al die vuiligheid die daar rondslingerd, proper is het hier niet op veel plaatsen. Ik ben uiteindelijk nog naar het visitor centre gegaan, om zeker te zijn dat het niet goedkoper zou zijn dan gedacht, eigenlijk is dat de plaats waar de toeristen beginnen, ik ben er geeindigd, ik heb ze gezien, de chinezen, ze betalen wel degelijk die 16 euro. Ik heb er mijn voordeel gedaan, ik heb er wc papier gepikt, want dat is iets dat hier in veel hotels niet zomaar ligt. </p>

		<p>Ik ben met de goedkope stadsbus terug naar de stad getrokken, wel een fijn systeem, je steekt gewoon 1 yen in een bakje, of meer, dat mag, wisselgeld is er niet, en je geraakt daarmee tot waar de bus stopt. De stad is eigenlijk beste aangenaam, het bewijs dat niet al die chinese steden zo druk en lelijk zijn, het paste in ieder geval niet volledig binnen mijn stereotyp beeld van een chinese stad. Niet enkel zie je van in de stad op 7 kilometer in de verte de duinen liggen, de rivier is ook omgetoverd tot een soort park, met wandelpaadjes op het water en hier een daar een terrasje. Het heeft wel iets kunstig. Geregeld is er ook een paviljoentje waar ook soms mensen wat zitten te keuvelen. Het moet wel gezegd, niet de hele stad is zo verfrissend. De marktplaats is ook nog best nog wel cava, met overal eetkraampjes met een duidelijke indicatie van het bestaande toerisme vanwege de Engelse namen op de eetgelegenheden, soms grappige zoals 'descent noodles'. Eigenlijk vond ik het een beetje jammer dat ik echt al om 7 uur weg moest omdat het er misschien wel gezellig zou worden in de avond. Het was uiteindelijk nog 2 uur bus, met een uur speling, zo werd me bij het busstation toch aangeraden. Er nog een hele dag extra rondlopen was wellicht teveel van het goede, dat is het gevolg als je alleen snachts wil reizen. Veel te vroeg in de avond sta ik dan in een vreemd klein treinstation stadje, na die twee uur bus, niks te doen, dus wachten, samen met veel anderen. Ook de treinstation manager is content dat hij met mij een woordje kan wisselen in basis Engels. Hij komt me dan ook met plezier nog maar eens vertellen die dingen die ik eigenlijk al wist, over wanneer de trein zou komen en zo. Tja, mens gelukkig, waarom niet, ik zit daar toch maar niks te doen, wachten op de trein voor de volgende nacht. </p>

		<p>Het was wel een beetje vreemd, uiteindelijk belandde ik in Turpan, maar dat was het eigenlijke Turpan nog niet. Ik moest nog ergens een bus zien te vinden. Het was erg vroeg in de ochtend, een uur of 5, koud, en enkel taxis. Ik heb wat gewacht. Ondertussen werden de andere wachtenden door concurrerende restaurantjes nogal agressief belaagd om bij hen te komen eten. Niemand vertelde mij spontaan wat, eigenlijk was ik ondertussen toch al meer hulp van de chinezen gewend, maar het zij zo... uiteindelijk, met veel moeite, ben ik te weten gekomen dat er helemaal geen bus zou komen, maar dat die iets verderop in de stad in het busstation zou vertrekken, wel, dat het het busstation zou zijn werd pas duidelijk toen ik er was. De bussen die aan het treinstation stonden hadden allemaal andere bestemmingen of waren voor tours voorzien. Mijn frank ging vallen toen bepaalde groepen van mensen met hun bagage de weg op gingen. Eens ik het door had duurde het niet lang, of ik had mijn ticket en zat op een busje richting Turpan, een klein woestijnstadje waar een historische stad te bezichtigen was. Het was ondertussen al licht, de woestijn, het had iets troosteloos maar dat is misschien vooral te wijten aan de vuilnis die je daar wel wat ziet rondzwerven en ook het vervallen materiaal. Ook de stad waar ik uiteindelijk belandde leek op het eerste zicht zo, een beetje ruwer, een beetje armer, ... Mijn rugzak kon ik hier kwijt voor maar 5, ook een indicatie van het ietwat armer zijn misschien, of misschien was die prijs voor een zak achter te laten eerder ook al relatief. En dan de straat op, op zoek naar eten en naar die historische stad, die zou op wandelafstand moeten zijn. </p>

		<p>Het straatbeeld is hier ook veel minder stereotyp Chinees, vanwege de woestijn maar ook met de vele moslims. Het heeft wat van Iran, of misschien sommige delen van Centraal Azie. Ergens iets gegeten, een soepke, en te voet op pad. De bus had ook gekunnen, wellicht goedkoop, maar zo zag ik ook de buitenkant van de stad, ik had tijd. Na een tijdje wandelen kreeg ik spontaan een lift van een oud manneke op zo een brommerkarrekke, niet zo heel ver, maar was wel sympathiek, spontane liften kleurt de appreciatie wel wat. Die historische stad, dat was op zich wel interessant, niet overdreven maar mijn uitstapke waard. Het museumhuis van de oeigoeren heb ik overgeslagen. Op de terugweg krijg ik spontaan een lift van ne kerel, geen Engels, maar opnieuw wel weer vriendelijk, die kerel bracht me helemaal terug. Ik heb dan nog efkes de stad rondgedwaald, duidelijk dat ook hier gedronken wordt, ne kerel viel gewoon over zijn voeten en het bloed kwam uit zijn voorhoofd, zat, dat was duidelijk. Het had wel iets, maar niet voor lang, het was dus snel tijd om opnieuw de bus op te stappen, want slapen ging ik niet doen in Turpan, op naar Urumqi dat maar een drietal uur verder was, de grootste en belangrijkste stad van de westlijke Xinjiang provincie, die provincie waar er nogal wel eens een bom afgaat. Dat heb ik dan ook geweten, na een tijdje bus, allemaal eruit, de x-ray door. Er waren nog toeristen op de bus, twee jonge vrouwen. Die ene was aan het eten wat blijkbaar niet mocht, dat werd duidelijk gemaakt, en in plaats van dat eten dan weg te steken en te gebaren dat je van niks wist begint die daar ambetant te doen. Ze kende het Chinees woordje voor -waarom-, dat herhaalde ze, maar ze snapte niks van het antwoord dat haar werd gegeven, waarom doe je dan toch zo moeilijk, tja, in deze bus mag je niet eten, het duurt maar drie uur, dat zal toch wel lukken. Sympathieke madammen, en ze deden ook alle moeite om mij niet te zien, nu tja, die zullen denken 'als we maar niet met diene ouwe opgescheept zitten'. Toeristen, ze zijn dikwijls verre van sympathiek.</p>

		<p>Uiteindelijk in Urumqi, in het busstation, maar welk busstation ?? Niet het busstation op mijn kaartje, shit. Wel, als niemand engels spreekt, dan wordt het moeilijk, met drie zitten ze mijn kaartje te bestuderen maar er komt niks zinnigs uit, de taxi chauffeurs weten duidelijk alles maar bij hen kost het gewoon veel geld. Ik vind het toch straf dat de kaart van hun stad, en ze kunnen nog niet eens aanduiden waar je bent door bijvoorbeeld aan te geven dat het niet op de kaart ligt maar aan de rechterkant ervan of zo. Uiteindelijk dan maar de straat opgegaan en daar beginnen vragen stellen, en van het een kwam het ander, en uiteindelijk stond ik niet ver van de intercity bushalte aan een lokale bushalte die de juiste bleek te zijn. De bus komt aan, ik stap op, ik wil geld afgeven, en hij geeft aan dat het 1 yen is. Ik heb enkel 5, maar het moet 1 yen zijn, en ik moet het in het gleufje steken. Hmm... ik vraag het meiske na me of ze me die 5 kan wisselen, vooraleer dat gebeurt was hadden er al vier mij die ene yen toegestoken, het was drummen om mij die 1 yen te kunnen geven. Na het wisselen gaf ik de ene yen die ik van een meiske kreeg aan haar terug, ik had er nu zelf, maar zij ging die snel in dat bakske steken om voor mij te betalen. Wel, dat is gastvrijheid waar ik vrolijk van wordt, 1 yen is natuurlijk niks, maar net daarom. Met die 1 yen kwam ik ineens ook de stad door, ik wist terug waar ik was op de kaart, en ik stapte op tijd uit... dat was best imposant, die hele situatie, en daar stond ik, tussen de torenhoge gebouwen, maar ik wist waar er een hostel moest zijn, daar in de buurt, en er tegen was er een eetgelegenheid zoals den alma, prima. Ik had enkel wel het gevoel van wat in godsnaam ik in die stad zou kunnen komen doen. Dat was natuurlijk voor morgen, eerst internet, eindelijk nog eens wassen en op tijd slapen in de dorm met 7 chinezen, jong en oud, na drie opeenvolgende nachttreinen. De dorm genoten leken wel vriendelijk, maar echte communicatie was er niet, wel een klein klein beetje met de gast die er werkte.</p>

		<p>Met dank aan een op mij afgestemd bussysteem was het de ochtend erop vrij simpel om tot aan het treinstation te geraken om een ticketje te gaan kopen. Een vreemd detail aan de bussen hier in Urumqi is wel dat je eerst door de x-ray moet, en je mag dus geen drinken bijhebben, straf eh, zoals op de luchthaven. De logica is dezelfde, vloeistoffen beperken de functionaliteit van x-ray machines. Ook hier toch ook een beetje onozel, niet in het minst omdat ze de vloeistof niet altijd opmerkte, en als ik dan mijn half vol klein flesje leegdronk voor hun ogen, dan was het goed al zat er nog een liter in mijn tas. Soms werd mijn tas gecontroleerd, maar enkel wat er in het voorste van twee compartimenten zat, sjieke controle. Nu, de bus was dus simpel, maar eens daar, het ticket reserveerbureau vinden, dat was niet zo simpel, geen pijlen maar wel overal hekken en flikken die me een andere kant opstuurde. Ook hier weer geen probleem, eens binnen, om een ticketje te kopen, het helpt uiteraard van goed voorbereid te zijn, ik weet welke trein ik wil, hoe laat dat die vertrekt, hoeveel dat die kost, dat kan je opzoeken op internet. Ik merk op dat het hele proces bij mij dikwijls vlotter gaat dan bij veel van de chinezen, ik moet geen vragen stellen. Het enige dat iets meer tijd kost, de gegevens van mijn paspoort moeten ook worden ingegeven en dat loopt iets stroever dan met een chinees paspoort. Het hele process duurt wel even maar uiteindelijk alles ok voor vertrek die avond. </p>

		<p>Ik had nog wat tijd om de stad te verkennen, en ik moet zeggen, op een bepaald moment kreeg ik eigenlijk een beetje spijt dat ik die avond al vertrok, want het was toch wel een diverse stad met hier en daar verrassende taferelen die niet zo heel erg Chinees aanvoelde. De moslimgemeenschap was er ook overduidelijk. Ook de gezichten waren niet allemaal Chinees, Oeigoeren, Russisch getinte gezichten, Iraanse, ik had er gerust kunnen deel van uitmaken leek me. Het eten was er ook ietsje anders, meer kebab stijl. De internationale markt was ook wel eens plezant om door te lopen, maar misschien meer nog de buurt errond, het was vrijdag en het ochtengebed was bezig. Dit is toch impressionant, een moskee met daarvoor een tiental rijen mensen, maar ver links en rechts van die moskee staan nog altijd tientallen rijen mensen met hun gezicht naar een muur gekeerd, richting mecca, te weinig plaats, dat is duidelijk, maar de uitstraling dat zoiets heeft, de gezangen zonder muziekale begeleiding, in alle eenvoud, gevolgd door de zit, buig, sta opeenvolging van de massa, dat is iets dat je toch in andere religies niet zo sterk terugvind, zeker niet in de katholieke kerk met hun flauwe ceremonies met veel trallalla. Ik heb het wel voor de eenvoud van de islam, al is het voor een atheist zoals mezelf uiteraard dezelfde zever dan het christendom. Voor de rest, veel is er niet te doen. De lonely planet had voor de rest niet veel bij wijze van suggestie, Urumqi is niet onmiddellijk een toeristische bestemming. Het park dat in lonely planet stond aangeraden, tja, dat was een park, met mensen die domino of kaart spelen, jong en oud, man en vrouw, gemixt, in weze behoorlijk standaard een saai. Wat mij meer deed was hoe snel je van de grote impossante moderne straten eigenlijk belandde in echte leefgemeenschappen, met leven op straat, met prostitutiestraatjes, kleine markjes, ... dikwijls een of twee straatjes verwijderd van de hoofdstraat. Zo kan een grote impossante stad plots heel leefbaar lijken. Nee, Urumqi, ik vond het echt iets hebben. En de militaire aanwezigheid, dat gaf de stad ook een beetje een andere tint, met zoveel militairen die op hoeken van straten, vooral de hoofdstraten, geparkeerd stonden met tanks, of honden, en allerlei materiaal dat diende om geweldadige of bijna geweldadige protesten onmiddellijk hardhandig in de kiem te smoren. </p>

		<p>Maar het was weer tijd om te vertrekken, stillaan, nog effe internet op in de hostel, even lullen met ne oudere blanke, nen hollander, die had de zuid route van de zijde route net gedaan, en daarna net zoals ik de noord route. Het was duidelijk dat ik de goeie beslissing had genomen door niet de zuidroute te nemen zoals ik eigenlijk origineel van plan was. Ik had er van afgezien omdat ik dacht teveel tijd te verliezen, en als ik die hollander mag geloven, dan had dat zo geweest. Blijkbaar zijn de bussen beperkt in afstand, en is er 1 bus per dag, dus je kan je al voorstellen hoe lang het duurt om een paar duizenden kilometers te overbruggen, wel, 6 dagen, 6 dagen van zitten in een bus en zitten in stadjes waar amper iets te zien is. Nu ja, ik had het misschien op zich nog wel willen meemaken, maar als je maar een maand hebt in een land als China, dan lijkt het me niet de meest effciente wijze om het land te verkennen. De babbel was niet overdreven lang, op zich best aangenaam, maar ik moest stillaan toch weer verder, op naar het treinstation. Eerst nog iets eten, ongetwijfeld in het zak gezet, ze zijn niet overal sympathiek. Dat is een beeje het probleem ook als je het menu niet kan lezen, je duidt iets aan maar wat je krijgt is dan niet noodzakelijk wat er staat. En dan het station in, het ticket had ik al, maar nu dus de hallen in. Daar weer van die draconische maar volgens mij niet echt efficiente controles. Mijn beenzakje werd gevoeld maar ongemoeid gelaten. Het water mocht mee binnen, nadat ik er van gedronken had, het andere water werd niet bekeken. Ik was op tijd, de trein niet, in de wachtzaal kan ik mijn tablet nog opladen en mezelf van wat heet water voorzien voor de lange treinrit, al zou dat in de trein zelf ook nog lukken. Als het startsein wordt gegeven kan het drummen weer beginnen, wel, ik doe niet mee, ik weet dat mijn zitje op mij wacht.</p>

		<p>Oorstoppen in, kop op tafel, en in de ochtend word ik wakker, iets later in Jiayuguan, bekend om haar fort. Het maanlandschap waarvan in de lonely planet sprake, dat heb ik toch eigenlijk niet echt gezien, jammer, tja, het is woestijn, maar dat was ook waar dat ik van kwam. Dus, in Juayuguan, eerst heb ik mijn bagage achtergelaten, afgeboden van 10 tot 5, ze reageerde geirriteerd, zo leek dat, dat chinees klinkt dikwijls agressief, maar uiteindelijk was het 5. De hele discussie draaide dan over hoe groot mijn bagage was, het is ook gemeten, maar met de kennis dat in Turpan mijn zak maar 5 koste dacht ik foert, ik betaal geen tien. Zij bleef bij haar tien tot ik mijn zak opname en wou vertrekken, dus blijkbaar was dan 5 ook goed, ik vermoed dat ze enkel slecht gezind klonk en eigenlijk best vriendelijk was en me niet met die zak de straat op wou sturen. Het Chinees koppel voor me heeft ongetwijfeld wel de volle pot betaald. Verrassend, er reed een bus helemaal naar het fort, niet zoals in lonely planet stond, daar was een heel betoog te lezen over taxis en zo, ik al bereid om te wandelen maar dat bleek dus niet nodig, voor 1 yen de volledige 8 kilometer doorheen een uiterst saai ogende stad. Toch wel content dat ik daar niet moest doorwandelen, daar was noegabollen te zien leek me. Op de bus stapte een jong meiske op, ze had enkel 5 yen en moest eigenlijk niet ver... maar de chauffeur maakte geen uitzondering, betalen zei hij, ik heb haar dan een yen aangeboden, maar die nam ze niet aan, ze stak er 5 yen in en heeft eens goed van haar orgen gemaakt, jammer, ze had die 1 yen van mij gerust mogen aanpakken, die yen had ik gekregen in Urumqi in een vergelijkbare situatie. </p>

		<p>Het fort zelf, de hoofdattractie in Jiayuguan, dat was ook geen 100 yen meer, maar 60 yen, maar dan exclusief de muur en de rivier die er op 8 kilometer van lagen. Voor mij ok, de madam van het visitor centre gaf me zelf aan dat de muur niet echt nodig was als ik in Beijing al was geweest, eerlijk van haar, en de rivier die zou prachtig zijn maar daarvan zag ik in het bijhorende museum ook al fotos en dat liet mij toch niet niet echt veel goesting om tot daar te wandelen en dan daar nog eens een extra ticketje te moeten kopen. Dus, enkel het gerestaureerde fort dat impressionant was vanwege de prachtige setting in de woestijn met in de verte bergen met sneeuw op, maar ook vanwege het idee dat daar de muur eindigde, na duizenden kilometers. Het fort, cava, gerestaureerd, ok om een idee op te doen maar het blijft toch ook een beetje fake. Ik werd snel aangesproken door nen onderwijzer die daar met zijn leerlingen was die graag met me babbelde en mij voorstelde me wat te gidsen, Ik vond niet dat hij er veel van bakte maar soit. En voor de rest heb ik daar wat rondgelopen me verbaasd over het onverstaanbaar Engels op de informatieborden, verbaasd over de fotos die van mij werden genomen. Het museum zelf was wel informatief, en ik bedacht me dat de muur toch eigenlijk niet echt een wereldwonder is, eigenlijk meer een hallucinante doorgedreven inspanning, het is gewoon duizenden jaren meer van hetzelfde, het laat niet echt iets van cultuur zien, of van technische hoogstandjes, er zijn gewoon veel mensen voor gestorven om het te bouwen, om dan dat heel spel met 1 miljoen mensen te moeten bewaken. Ik denk dat er intelligentere systemen zijn, en hier in china wordt het afgedaan als een erg effectief middel, maar ik heb op internet toch meermaals de suggestie tegengekomen dat die hele muur eigenlijk niet echt iets heeft tegengehouden. </p>

		<p>Terug aan het station, in deze stad zou ik zowiezo niet willen blijven en het was nog vroeg... dus ticketje kopen en naar ZhangYe, dat was maar drie uur, ik kon onmiddellijk vertrekken. Daar in ZhangYe een ticketje kopen naar Chengdu, dat was voor een kleine 30 uur... ik had liever twee nachttreinen gedaan dan zo lang in een trein te moeten zitten, maar er lag niks halverwege dat de moeite was om een half dagje te verblijven, dus dan maar die 30 uur. Maar daar liep het mis. De vrouw aan het loket verstond me niet, en ik haar niet, ze moest me duidelijk maken dat er geen trein was de volgende dag. Dat liep zo stroef dat ze gefrustreerd mijn paspoort terug wierp. Ik vroeg of er iemand in de zaal Engels sprak en me kon helpen, maar niks, ze probeerden wel, met iphone en translator in de hand, na een tijdje werd het een en ander duidelijk, er kwam zelfs iemand bij na een twintigtal minuten die een mondje Engels sprak, en gelukkig had ik wat gelezen op voorhand over de treinverbindingen zodat ik zelf eigenlijk de oplossing had voor mijn probleem, in plaats van naar Chengdu, naar Lanzhou, op slechts vijf uur, en omdat ik daar niet in het holst van de nacht wou toekomen, de nachtrein, en dan die dag nog wat door Zhangye rondbollen. En dan maar hopen dat er in Lanzhou wel onmiddellijk aansluiting zou zijn naar Chengdu. Ik hoopte daarop omdat Lanzhou een knooppunt in het treinvervoer was waar ook treinen langskwamen van elders, en misschien zouden er daan al zijn uitgestapt in de trein die ik eigenlijk wou boeken maar die vol zat, en die daar ook langs zou komen. Dat was uiteraard afwachten, en met het beperkte Engels hier had ik al lang de hoop opgegeven om dat na te vragen, dus, wachten tot in Lanzhou, de ochtend erop rond een uur of 5.</p>

		<p>In afwachting de stad in, ZhangYe, waar Marco Polo nog een tijdje heeft verbleven, al was het hier in die tijd ongetwijfeld iets rustiger, nu is het een vrij grote stad. Ook hier weer iets gaan eten, en dan zie je wat een sensatie dat bij hen teweeg brengt, de kok komt bij mij aan tafel zitten maar kan niks gezegd krijgen, er heerst heel wat opwinding, tja, het heeft wel iets, sommige mensen blijven je een tijdje aanstaren. Het centrum was ook wel aangenaam, met eetstalletjes, genoeg om me bezig te houden voor de tijd dat ik er was. Het is alsof iedereen buiten komt die avond om te eten. Verrassend was wel, ik stond op een straat en ik had de nummer van het ticket booking office, huisnummer 12 op die straat, en blijkbaar slaagde er niemand in mij te helpen vinden waar dat nu eigenlijk was, stel je voor, je staat in de stationstraat en je vraagt iemand waar stationstraat 12 is en vijf mensen doen echt hun best en slagen er niet in zelfs maar de richting van dat adres te vinden. Ik begrijp daar niks van. Maar goed, ik had het niet echt nodig, het zou wellicht toch gesloten zijn. Had ik het op tijd gevonden had ik misschien daar een ticketje kunnen boeken om tot in Chengdu te geraken. De stad zelf was dus op zich best wel ok en ik vond het een beetje jammer dat de laatste bus naar het station al om half negen was, ik had met plezier nog wat langer door de drukke straten gelopen. Maar goed, terug naar het station en daar wachten tot middernacht als eindelijk mijn trein zou vertrekken, het zou een korte nacht worden, een vijf a ze uren... en dan het moment van de waarheid, was er nog een ticket om naar Chengdu te gaan of zou ik vastzitten in saai Lanzhou... </p>

		<p>Wat bleek, het was weer allemaal geen probleem, die ochtend een ticketje gaan boeken en 2 uur later zou ik kunnen vertrekken, straf. Die trein, dat was voor 22 uur, de hele dag en nacht. Eerst nog effe wat eten kopen, noedels, zoals zij dat doen, noedels in een potje om op te warmen met heet water. En dan weer wachten op de trein, terwijl mijn tablet oplaadt. De mensen waar ik deze keer bijkwam te zitten, nee, het was mijn ding niet. Het is wel een voordeel in China, veel kinderen zie je hier niet, helemaal anders dan in Afrika, maar nu zat er een hele groep, een familie, met ene kleine, en een moeder wiens bep den hele tijd gene moment stil stond, of tegen hare zoon in Chinese kindertaal, dat is dubbel irritant, of in sneltreinspraak tegen anderen, altijd luid. De gast voor me had heel zijne inboedel op het tafeltje gedeponeerd, vervelend als je daar je kop op wil leggen. Dat constante lawaai, en dan die overdreven aandacht voor die kleine, dat gemixt met hels gesnoef, geslurp en gesmets, echt, iets om wild van te worden. En in tegenstelling tot de andere treinen die ik had genomen was dit een trein die ik ook door de dag moest zien te doorstaan. Mensen met geld nemen dit soort wagons niet, die hebben een bed of nemen de trein. Engels moet je er dan doorgaans ook niet verwachten. De mensen gedragen zich nog boerser dan wat je gemiddeld in China mag verwachten. Ik kan het mezelf veel rustiger en aangenamer maken door iets meer te betalen en soms vraag ik mezelf af waarom ik dat niet doe, het zou nog interessanter kunnen zijn ook omdat je dan misschien wel een interessant gesprek zou kunnen hebben met medereizigers. </p>

		<p>Iets wat wel pas opvalt als je ook tijdens de daguren reist, dat is dat er op de trein ook vanalles wordt verkocht, de mensen van de trein leuren met hartslagmeters, borstels, wel tja, wat dan ook, en dan krijg je daar zo van die marktkramer showkes bij, met een beetje pech, met de gast naast je in de trein. En, er wordt gekocht, wat ik helemaal niet te geloven vind, als je dat wil hebben, koop dat dan in de winkel. Ik heb het allemaal wat ondergaan, met oorstoppen aan wat de meest irritante geluiden wat doffer maakte, ... zitten, wachten... ik heb er mijn eerste noedelsoepke gemaakt, dat wel. Die mensen, ik had ze echt niet graag... ik heb ondergaan hoe die kleine met zijn voeten de hele tijd tegen mij aan het stampen was, uiteraard deed dat geen pijn, het was nog ne hele kleine, maar het stoorde toch enigszins dat de moeder erbij zat en er naar keek, terwijl ik toch met een trui over mijn hoofd duidelijk aangaf te willen slapen. Toen ik haar eens bekeek van 'vind je niet dat je daar iets moet aan doen' zag ik enkel een blik van 'tja, klein mannen'. Leg die snotbel dan in godsnaam met zijn hoofd in mijn richting, trien. Ik vond dat erover, dat die kleine in de gang kakt, ok, dat kan gebeuren, dat gebeurde dus ook, die klein mannen in China hebben gene pamper maar een spleet in hun broek, ook een oplossing. Maar dat die kleine mij ligt te stampen wat simpel te verhelpen is, dat vind ik toch niet echt kunnen. Het had ook wel een beetje weg van de familie Flodder, met twee dochters in spannend leren broekje, superkort broekje, maar ze hadden het figuur er niet voor, tenzij het de bedoeling was van te laten zien hoe weinig figuur je hebt, marginaal, ook in China. Maar van die broekjes, dat zie je hier wel meer vandaag de dag, dikwijls in combinatie met hoge botten. En dan dat tijgermotiefje voor haar vest, tja, Flodder. Alleen was de dochter van Flodder wel een ander paar mouwen.</p>

		<p>Eindelijk, eindelijk in Chengdu, een grote stad... het regent, ik beslis van ineens door te reizen, ondanks de langs ritten tot dan... anders, wat hier te doen. Ik wandel van het treinstation naar het busstation, dat is wat ik van Chengdu heb gezien, een 5 tal kilometer of zo. Nu, het is niet dat ik niks heb gezien, ik moet naar toilet, en hier vind je overal publieke toiletten die doorgaans gratis zijn, dus ik eentje binnen. Er is dus hier iemand die in een pisbak heeft gekakt. Het deed me denken aan iets dat iemand me vroeger vertelde, dat dit probleem zich ook bij Chinese studenten in Leuven zich durfde voor te doen... wel, de nuance van het verhaal is dus dat in China wel degelijk staan wcs bestaan, maar dat blijkbaar niet iedereen in china daar de essentie van ziet. Verrassend. Wel, voor de rest was het een wandeling over brede en moderne straten, met mensen die blijkbaar niet wisten waar het busstation was, ook niet na mijn poging om er de naam van uit te spreken, maar ik had een kaartje, en ik ben er geraakt. Het busticketje was zoals gewoonlijk weer effe slikken, veel duurder dan de trein, want die 22 uur trein was even duur als de 8 uur bus. Als je goedkoop door China wil reizen kan je best bussen zo goed mogelijk vermijden, niet dat het gigantisch duur is maar het is toch ook allesbehalve goedkoop, 20 euro voor 8 uur en die 8 uur is dan inclusief de tijd dat je weer eens stil staat omdat er ergens weer een accident is gebeurt. Het wordt zo ook nogmaals duidelijk dat het verkeer hier gevaarlijk is, al denk ik dat het toch vooral aan de rijstijl ligt, voor de vierde of vijfde keer al de resultaten gezien van een serieuse crash. Die busritten, heel erg vlot loopt het dus toch niet altijd. Het begon stillaan terug bergachtig te worden, met een sjieke rivier, en waar mensen waren ook lelijke constructies, stellingen, werken... de bergen zijn duidelijk niet voor iedereen simpel om te doorstaan, de kots drijft ondertussen onder de zetels, jammer genoeg ook op mijne regenjas. Ook onderweg nog een kakverhaal, een tussenstop, en jawel, nu zie ik ze, de wc allemaal naast elkaar, weliswaar met een klein muurtje gescheiden, maar zonder deurtjes, dus je ziet anderen kakken naast je. Ik bedacht me, geen probleem dat ze me zien kakken, maar dat ze zien dat ik me moet vasthouden als ik door mijn knieen moet op zo een toilet, dat vind ik wel maar niks.  </p>

		<p>Die avond kom ik eindelijk in Kanding aan, nog efkes iets eten en dan zit het er op, tijd voor de stad te bezichtigen ga ik niet hebben, de ochtend erop vertrek ik weer, ver uit de stad... terug de bergen in. Dus, na een trip door de woestijn, en een lange rit naar het centrale deel, gespreid over 6 dagen ben ik terug aangekomen in de bergen, waar Tibet duidelijk weer zichtbaar is, al is het nog niet helemaal het gebied van Tibet. </p>

		<p>met groeten, van een kouder worden Daocheng waar ik vast kwam te zitten. De beschrijving van de hoogvlaktes van Tagong en Litiang volgen nog... en daarna zit ik in de zuiderse Yunnan provincie. </p>

		<p>W.</p>

	</div>

</div>

<br><br>

</body>
</html>

