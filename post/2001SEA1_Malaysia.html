<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2001 South East Asia</title>

</head>

<body>

<div class="container">

	<div class="col-md-9">
	<br/>
	<br/>
	<p>		welkom,	</p>
	<p>		Niet dat ik veel te vertellen heb,maar voor 30Bfr. per uur hier in Maleisie kan ik het toch niet laten toch eens mijn eerste e-mail te proberen vanuit het buitenland... Toen het 12 snachts was in belgie kwam ik om 6 uur smorgens aan in Maleisie, bijna niks geslapen, dus op de trein en de bus van Kuala Lumpur naar Melaka heb ik dan ook weinig bewuste momenten meegemaakt... daarbij kwam nog de nacht voordat ik vertrok, ergens in Amsterdam langs de weg een plekje vinden,ook niet simpel kort bij Schiphol... en dus ook niet veel geslapen...	</p>
	<p>		Het vliegtuig duurde maar 12 uur, verassend, vorige keer, maar dat was dan met tussenlanding, 17 uur... en het eten was zelfs af en toe lekker... een echt feest zou ik zo zeggen, noedels met scampis en zo... En voor de eerste keer in een dorm slapen, ik ben eens benieuwd, samen met wat van die vreemde mensen... kom ik daar al onmiddelijk wat nederlanders en belgen tegen, hmmm,niet zo cool,maar tja, ... 	</p>
	<p>Normaal ging ik snel door naar Sumatra, maar die plannen wijzigen wel al eens, nu enkel nog een boek gaan kopen, de lonely-planet, want zo zonder gids is het toch echt zoeken... spijtig genoeg laat de nieuwe versie toch nog op zich wachten, ondanks belofte op het internet... echt dillema, dat ding kan elk moment hier zijn maar ik kan het ook echt wel gebruiken... MAAR eerst eten, en ondanks mijn protesterende maag ga ik toch maar eens het lokale eten proberen, ik ben zowiezo niet lang in Mal. dus wellicht iets met noedels...	</p>
	<p>Na een goed nachtje rust heb ik ook eens de stad bezocht, Melaka is een aardig stadje, ooit door portugezen, nederlanders en britten bezet, je hebt hier dan ook het STADTHUIS en zo staan, een mooi gebouw, en dan heb je de chinese buurt, erg aangenaam, met een mooie oude boedistische tempel die nog in gebruik is...	</p>
	<p>De Maleisiers hebben het economisch vrij goed en dat zie je aan de mensen, echt wel relaxed, vriendelijk en er niet op uit om je in het zak te zetten... dat zal dus morgen zeer zeker veranderen eens in indonesie... Dat wil allemaal natuurlijk ook wel zeggen dat het hier iets duurder is, ik slaap in een dormitory (gezamelijke slaapkamer) voor 9 ringgit of iets minder dan 90 Bfr., en ik heb zonet lekker gegeten (jawel, lekker) voor 5,10 ringgit, tja, een 50tal frank, rijstballen en kip en zo.... met een bloementheetje	</p>
	<p>En je hebt hier ook een supermarkt, echt wel grappig, met in het midden een boksring, (in die andere, kleinere supermarkt stond enkel een gewoon podium aan de ingang) voor de rest vindt je daar echt wel veel, Kentucky fried chicken, schoonheidssalons, speeltuinen.... echt wel vannalles, zeker gsm's, soms denk je dat die gsm's vergroeid zijn met hun handen... bijna iedereen heeft er een... Mc Donalds kan ook niet achterblijven, zelfs reklame ervan op de weg naar hier in de middle of nowhere, maar ja, als je ziet dat ze in diezelfde straat boompjes aan het snoeien waren zodat ze per vier boompjes samen een kubus als kruin hadden... tja, waarom niet dan....	</p>
	<p>Je kan hier voor 8$ een fiets huren, persoonlijk vind ik dat ze daar 8$ zouden moeten voor bijgeven, hier is dus, zoals in de rest van Azie zeker geen fietspad, en op het eerste gezicht ook niet veel regels om u aan vast te knopen... oversteken, tja, een beredeneerde gok noem ik dat, een feest voor de automobilist...	</p>
	<p>In het guest house heb ik alvast enkele tips gekregen voor het verdere verloop van mijn reis, vooral een nederlander bij mij op de kamer die juist de reis achter de rug heeft die ik zou willen maken, straks de zaken met hem eens overlopen, ....	</p>
	<p>Het spijtige aan van die emails is dat ik telkens weer denk, dat kan ik schrijven, maar als ik hier zit is het merendeel weer mijn gedachten ontsnapt, er zijn dan ook zoveel van die kleine grappige dingen, zoals die nederlander die een blikje sprite op de markt koopt, hij neemt het blikje uit de ijston, en de vrouw komt snel naar voren om het blikje te kunnen afvegen... Ah ja, en dat wist ik vanuit een vorige reis, cola smaakt niet hetzelfde als de cola thuis... echt wel wat fletser en zoeter...	</p>
	<p>Doorgaans zijn de mensen hier wel eerder afstandelijk, je zal hier dan ook niet onmiddellijk gevraagd worden om de bruiloft van de zoon bij te wonen, zeker aangezien toerisme hier wel duidelijk is ingeburgerd... mijn guest house zit wel bijna vol denk ik... maar vooral koppeltjes, en zeker niet de meest sympathieke, die nederlander is buiten de nederlandse waar ik op de vlieger naast zat de eerste niet maleisier waar ik een gesprek mee heb gehad...	</p>
	<p>En het is hier heet, de maleisier waar ik gisteren mee op de kamer lag zei me dat het toch wel warm was, dus blijkbaar ook voor de hen. (ik ben zelfs een beetje verbrand, erg vreemd, dat was niet zo in Indonesie terwijl ik daar ook geen zonnebrandolie gebruikte... morgen toch maar eens doen... je kan hieraan gerust onstnappen, aan die hitte, door in een winkelcentrum binnen te stappen, het is alsof de ijskast binnen wandelen, MAAR, tja, yin en yang, je moet daar ook ooit nog buiten komen, en dan BAF,	</p>
	<p>Ik ben toch wel enigszins content dat ik morgen hier vertrek en naar sumatra kan gaan, dan kan de echte reis beginnen, dit was een startertje, althans, dat hoop ik... en het zal vooral betekenen dat het weer een tijdje zal duren vooraleer ik terug email kan lezen... en tegen dan vermoed ik toch wel iets anders te vertellen zal hebben, morgen eerst een boottocht van 2.5 uur, en dan nog een tiental uren met de bus... dus ik veronderstel dat ik dan wel even de tijd vindt om alles eens rustig op papier te zetten, wie weet start ik wel een soort van dagboek, alhoewel, daar ben ik hoogstwaarschijnlijk te lui en nalatig voor :-)	</p>
	<p>Tja, voor zover ik kan inschatten ben ik zo een beetje uitgeluld, ik denk me deze avond nog eens te wassen, stel je daar niet teveel bij voor, een doucheknop waar het water uit DRUPPELT, en dan alles klaar maak voor morgen, zeker dat ik alles bij de hand heb en dat alles veilig is weggestoken, in Dumai stelen ze naar verluidt de kleren van je lijf... (uiteraard, iets overdreven). Ik ben benieuwd.	</p>
	<p>		W	</p>

	</div>

</div>

<br><br>

</body>
</html>

