<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2009-10: Central to South America</title>

</head>

<body>

<div class="container">

	<div class="col-md-9">
	<br/>
	<br/>
		<p>Honduras zou ik enkel bezoeken als een soort van transit land. Het sprak me eigenlijk niet echt aan, misschien is het vooral een bestemming om te gaan duiken. Fijn aan overland reizen is dat je af en toe een grens over moet... die zijn telkens een beetje anders, zelfs saai zijn is het nog interessant... en zo was dit er eentje, niks bijzonders... een stempeltje, efkes wandelen en een briefke in mijn paspoort laten nieten... waar ik tot mijn verbazing moest voor betalen... en ik denk dat die me ook in het zak heeft gezet... er stond drie dollar op dat briefke, maar ik heb enkel quetzales en hij liet me 30 betalen terwijl het er 26 of zo hadden moeten zijn... tja, zei hij... wij moeten dat ook gaan wisselen... ik had allerter moeten zijn... dat is onzin... op de grens is dat op twee seconden gewisseld... maar goed, grenswachten zijn niet allemaal even sympathiek.. en ik was al content dat die van guatemala geen geld vroeg want dat doen die naar het schijnt ook geregeld. Geen geld, 3 euro aan lempiras is niet veel... dus... zo snel mogelijk naar de stad en geld wisselen... dat was San Pedro de Sula of zoiets... een bus waar je een ticket krijgt, dat had ik al weer efkes niet gezien... kom ik daar in de bank aan, tja, nee, hier wisselen we geen euros... enkel in het hoofdkantoor... en toen ik het adres kreeg van haar werd duidelijk dat ik daar met een taxi naartoe moest, of twee uur moest wandelen of zo.... hmmm, gelukkig had ze een vleugje medelijden en raadde ze me uiteindelijk een andere bank aan, vlakbij het busstation, wat een succes... efkes eten, vlees maar met groenten... nog eens een succes, en dat voor maar 25 lempiras (1 euro). Op het feit dat het er hier een beetje als europa uitziet na was de intrede op zich dus wel ok... al hoorde ik later dat ook hier heel wat problemen met diefstal en agressie is... Eigenlijk was ik op weg naar de ruines van Copan... maar ondertussen had ik gezien dat dat weer 15 dollar of meer ging zijn en voor mij de zoveelste ruines op rij... dus, ik dacht... foert, ik reis naar een stadje en dan over het platte land verder... we zien wel... geen toeristen attracties hier in Honduras. Voor diegene die weten hoe ik reis volstaat het te vermelden dat ik enkel in Honduras of El Salvador moet geweest zijn om mijn lijn verder af te maken... en dat zou dus El Salvador worden, met een korte stop in Honduras om er toch efkes binnen geweest te zijn...		</p>
		<p>Prijzen stijgen, dus ook die in Honduras... een vriendelijke vrouw in Comayagua hielp me het goedkoopste hotel van in mijn lonely planet te vinden... en grappig genoeg, de vrouw van het hotel hielp me een nog goedkoper hotel te vinden... tja, je moet het maar vragen blijkbaar... "is dit dan nog steeds het goedkoopste?" "nee, dat is... " supergrappig vind ik dat, hoe vriendelijk kan je zijn eh... maar daar bleken de prijzen maar lichtjes minder tot ik na aandringen te horen kreeg dat er een speciale kamer was (met een enkel bed), en ok, een aanvaardbare prijs... maar ietsje duurder dan wat ik doorgaans in guatemala betaalde... en met een propere wc en zo, en warm water... en omdat je om 8 uur moet binnen zijn vanwege de verlaten straten die gevaarlijk worden heb ik nog eens tijd om me uitvoerig te wassen... dat moet soms gebeuren... de ochtend erna ben ik de hele toeristensectie van de stad doorlopen op een goed uur... om maar te zeggen dat het allemaal niet echt spectaculair was... dat was nadat ik buiten geraakt was... wat stelde ik vast, de deur was vast en ik kon nog niet eens naar buiten... waar de concierge zat wist ik niet... goed, ontbeten... sjans dat ik nog wat over had van de dag ervoor... bananen met brood en fruitsap... en iets later was de vrouw des huizes ook in actie... dus, na mijn toeristen rondje maar weer vertrekken... terwijl ik op de bus sta te wachten blijkt dat die pas een uur later zal komen, dus, dan nemen we gewoon een bus naar een andere plaats... eigenlijk maakte het mij allemaal niet zo heel erg veel uit, vanaf nu was ik op weg naar de grens met El Salvador, maar dan wel via de berg route... telkens moest ik afstappen en een andere bus nemen, waardoor ik efkes door die kleine dorpkes kon wandelen en me nog maar eens verbazen over hoe saai het er soms moet zijn... en hoe gelovig... op een paar uur tijd hielpen twee verschillende vrouwen me verder op weg en telkens bleek dat ze heel erg gelovig waren en het was duidelijk niet naar hun zin dat ik dat niet was... de kracht van jezus en jadiejadiejadie... dat is hier eigenlijk een beetje zoals in afrika, jezus zijn kop vind je hier ook terug in de bussen en ook hier zie je opschriften op bussen zoals "jezus te ama" of zoiets... in ieder geval, ik was content dat ik niet in La Esperanza ben blijven steken wat origineel het plan was... dat was maar een dorp van niks en als je toch niet naar het nabij gelegen natuurpark gaat...		</p>
		<p>Vanuit La Esperanza een bus genomen en er bleek nen amerikaan naast me te zitten (dacht echt dat hij van honduras was, zijn ouders waren dat ook). En dat was wel effe interessant, die was daar voor zijn doctoraatsonderzoek... en die ging ook naar Gracias (tja, die namen van die dorpkes eh... ) maar ik heb hem die avond wel niet meer gezien... nochthans, ben ervan overtuigd dat als hij buiten zijn hebben gewandeld dat ik hem zou hebben gezien... weer zo een klein dorp rond een aangename dorpkern en dat is het dan... vreemd is dat je daar allemaal bankjes hebt met doorgaans slechts een iemand die daarop zit... vreemd, je verwacht toch dat in zo een dorp iedereen iedereen kent en dus dat je mensen ziet samen troepen... niks ook, hier zitten de mensen op hun ukkie wat voor zich uit te staren... ik vind dat bijzonder vreemd... ah, en ik heb ook mensen zien kussen... dat heb ik in guatemala dat ik me herinner niet gezien, tenzij je toeristen meetelt... die hangen soms ne hele show op... dus, ik vermoed dat het hier in honduras ietsje minder conservatief op dat vlak is... al kan je uiteraard eigenlijk niks zeggen van zo iets eens gezien te hebben... Het event van de dag was dat ik mijn schoenen nog maar eens heb laten maken, scheur drie in die kut chinese brol schoenen... maar goed, het was een fijne babbel in een of ander hutje... en voor minder dan een halve euro kon ik weer verder... slapen deed ik in "corazon de jezus", tja, die namen van die hotels eh... het goedkoopste hotel was volzet dus moest ik naar een hospedaje, dat is meer voor lokaal volk, in weze betekent dat dikwijls zonder stromend of warm water... soit, voor een nachtje allemaal geen probleem... het grappige is dan volgens mij dat die lokale mensen die in dat hotel zitten meer dan het dubbele van mij betalen omdat ze nu eenmaal tv en zo op hun kamer willen... zij zijn duidelijk minder gierig dan ik... :-)		</p>
		<p>In het internet cafe had ik 1 toerist gezien, die zie je doorgaans vooral in internet cafees...en dat zal wellicht ook wel weer ne vrijwilliger of zo geweest zijn... en toch was het hotel van lonely planet vol... vreemd, allee... het was niet helemaal vol maar er was geen kamer meer voor ene persoon... dat is wel een beetje vervelend hier, doorgaans betaal je minder voor een kamer met twee, en dus eigenlijk is het voor mij duurder reizen... tja, nu goed, dat kan ik nog net betalen... net zoals het eten, het is dan wel weer meer dan een euro... iets van een anderhalve... maar de sfeer kan je toch niet nabootsen... het is net of je bij iemand in de living zit... wellicht is dat ook zo... en daar staat dan nen tv en een paar tafelkes met stoelen die vooral niet allemaal bij elkaar passen... de keuken is dan in het kippenhok in den hof, zo lijkt het toch... maar ik ben niet de enige die er komt eten dus zal het wel normaal zijn zeker... ik vind van die dingen best wel plezant... en hier geen veiligheidsproblemen, hier kan je gerust savonds laat over straat wandelen, enkel, er is geen enkele reden waarom in godsnaam je dat zou willen doen... zelfs om 20 uur is het hier zo goed als gedaan met alles... behalve die paar zatlappen die hier steevast bij het decor horen... maar in ieder geval, veiligheid is hier toch wel het voordeel van die kleine dorpkes... tja, als hier iemand je iets doet dan is dat wellicht onmiddellijk duidelijk wie wat gedaan heeft, iedereen kent wellicht mekaar...		</p>
		<p>In de vroege ochtend wou ik weer vertrekken, en je raadt het al.. ik stond weer voor een gesloten deur... en weer geen idee waar ik de concierge zou kunnen vinden... en dus weeral maar effe wachten, maar goed, ik had nog wel efkes... hier zijn de landen niet groot, dus ben je ook nooit ver van de grens af... daar zou ik naartoe gaan, de grens met El Salvador.... busje op, naar Santa Rosa de Copan... daar efkes ontbeten... tja, ik heb dat nog niet gezegd, dat heeft hier wel iets grappig... stel je voor dat je voor elk restaurant, of zeg maar eetstal, iemand hebt staan die in snel tempo het hele menu afratelt... "gebraden kip, gestoomde kip, koeienenkel soep, met boontjes, creme en groenten voor maar 25 lempiras, drankje inbegrepen, kom gerust binnen, kom binnen..." en dat dus de hele tijd, terwijl er zo meerdere op een rij staan... tja, het kan best intens zijn als je hier rondbolt op zoek naar eten... het absurde van de situatie is dat ik dan naar hen moet gaan met de vraag: wat hebben jullie hier... doorgaans om een antwoord te krijgen en dan nog niks te begrijpen, want denk niet dat ze dan anders praten, je krijgt de hele zooi weer in snel tempo geserveerd... dus, meestal eindig ik dan door te zeggen, tja, doe maar... al heb ik geleerd creme te vermijden... Maar goed, dus weer een bus verder... en plots, iets voor de laatste stad, neuve ocotepeque, een controle van de politie en iets wat nog nooit gebeurd is bij een grensovergang... ik moet effectief uitstappen... soms doen ze wel eens moeilijk maar nu moest ik gewoon uitstappen en de bus mocht verder... blijkbaar was het hen niet duidelijk wat ik daar deed... erg vreemd zou je denken, iemand met een rugzak op een bus richting grens... en in mijn paspoort duidelijk een papiertje met informatie over waar en wanneer ik het land was ingekomen... dus, de bus uit en getracht te verstaan wat zij daar allemaal aan het brabbelen waren om dan in mijn beste vriendelijke en onschuldige spaans nen uitleg te geven... Drie minuten later was het blijkbaar in orde... tja, neem maar een taxi (driewielerke) want het is niet ver meer... maar dat kon toch niet vond ik... dus ik protesteer, "ik zat op de bus, en daar had ik voor betaald, en nu moet ik weer voor iets anders betalen..." eigenlijk ging het maar over 20 eurocent... tja, het is sterker dan mezelf... ik moest kunnen klagen... maar allemaal geen probleem eh, het zijn flikken... dus, ze houden gewoon nen truck tegen en zetten mij achterin, de bestuurder kreeg de opdracht mij aan de taxi stand voor de grens af te zetten... en zo gebeurde... daar nog efkes afbieden bij het busje en we waren in de laatste rechte lijn naar de grens... De grensovergang... funny, ik wandel door, ze bekijken mijn paspoort en geven het terug, plots zie ik de grens met El Salvador maar heb nog geen exit stempel voor Honduras... dat blijkt dus niet meer nodig... geen stempels meer op deze grens, zo goed als geen controle... "hoe, is alles in orde, ben ik dan in El Salvador ?"... "jawel, welkom meneer". tja, soms gaat het vlot... de 10 dollar waarvan sprake in lonely planet moest ik blijkbaar dus ook niet betalen... en ik was in El Salvador		</p>
		<p>W.		</p>

	</div>

</div>

<br><br>

</body>
</html>

