<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2009-10: Central to South America</title>

</head>

<body>

<div class="container">

	<div class="col-md-9">
	<br/>
	<br/>
	
		<p>Panama, ook hier zag ik niet echt naar uit, het was een land om door te komen op weg naar Colombia. Dat is weer zo een vrij upmarket land, sterk veramerikaniseerd. Eigenlijk allemaal niks voor mij. Maar ik moest er door, het lag op mijn weg, en het was het laatste land alvorens de link te maken met Zuid Amerika.
		</p>
		<p>De eerste halte was het stadje David, de tweede grootste stad van het land als ik me niet vergis. Als je zo een stad als David binnenrijd krijg je eigenlijk al onmiddellijk een beetje goesting om terug te draaien... allemaal sjieke autos langs sjieke huizen... overal grote winkels... allemaal netjes geklede mensen, dus ik val nog harder op dan anders... zucht... tja, dat beetje meer upmarket... dat is duidelijk. Wat minder duidelijk is is waar je dan naartoe moet... ze hebben daar, net als in zovele andere plaatsen in centraal amerika, dat vernuftige systeem van straten onder te verdelen in genummerde calles en avenidas... horizontaal en verticaal... dan denk je, simpel, dan is het maar gewoon nummerkes volgen... als je natuurlijk ergens die nummerkes zou kunnen vinden... niet te geloven... dan vraag je dat aan iemand, niks hoor, die weten daar ook niks... het wordt uiteraard ook niet gemakkelijk gemaakt door sommige straten wel te benoemen... zo vroeg ik de weg aan iemand voor "avenida 3 noviembre" maar die kende hij niet... ne gast die daar de hele dag zat met ne gsm die je dan kon huren... wel, wat bleek, het was net die straat waar hij op zat... geen wonder dat het lang duurde vooraleer ik mijn weg gevonden had... damn, ik had moeten eten op voorhand... ik werd ambetanter met de moment omdat ik in al die hitte van het kaske naar de muur werd gestuurd... ellende... dus, effe eten... staat daar weer een of andere zatlap te muilen, dat is hier in centraal amerika echt wel een probleem, veel zat volk... en het is nog maar in de namiddag... maar goed, na lang op en neer gewandel en veel mensen die me trachten te helpen was ik er uiteindelijk toch in geslaagd van het hostel van de lonely planet te bereiken... de toeristen dienst vinden om daar naar alternatieve hostels te vragen had ik ondertussen al lang opgegeven... die dienst is zoals zo dikwijls onvindbaar... het hostel was weer een toeristendump met relatief goedkoop bed maar al de rest was bijbetalen... het deed dan ook pijn toen ik uitvond dat die warme douche en die handdoek die ik me toeeigende me ineens elk een dollar lichter maakte.		</p>
		<p>David heeft 1 grote troef, het ligt ideaal om de -Senderos los Quetzales- te doen.. dat is een wandeltocht doorheen cloud forest, en nog wat primair bos, en nog wat same same but different... spectaculair voor mensen die graag in bossen ronddwalen zoals ik... maar jammer genoeg, vanwege het regenweer... jawel, ne plastic zak kapotgetrokken om me wat van de koude op mijn lijf te besparen... het friezelde de hele dag..., zoiets is niet goed voor het zien van beestjes, het bleef bij een paar vogeltjes en na de tocht toch ook een slang die een of andere local had gevangen... ellendige regen, en ook niet goed voor mijn schoenen want die moesten daardoor de hele tijd door de modder. En het ging toen wel effe het meest onozele moment van mijn reis worden tot nu toe... een mens kan soms stom zijn... het begon allemaal bij die modderige afdaling... ik dacht, met al dat water, laat ik mijn slippers maar aandoen dan worden mijn schoenen niet nat... tja, eigenlijk had ik al een eerste signaal gekregen dat het niet zo een goed idee was toen ik om de haverklap mijn slippers uit de modder moest vissen nadat die zichzelf daarin hadden gezogen... en als je dan op een helling plots denkt... dit gaat toch ooit breken...wel, dan stop je best... ik niet, mijn slippers naar de vaantjes... maar daar houdt het niet op, je moet je voorstellen dat je daar voor een rivier staat en denkt... hoe kan ik daar over zonder mijn schoenen te moeten uitdoen ? Tja, een mens kan best lui worden na een tijdje... maar, ik zag geen enkel rationeel te verantwoorden manier om dat te proberen... ondertussen had ik wat krampen en moest me daar dan ook in het bos maar effe behelpen... nu goed, ook geen probleem, maar een mens geraakt al wat meer geirriteerd als al de pogingen mislukken indien je jezelf dan ook nog eens niet echt heel goed voelt. Maar dat is allemaal nog niet eens het domme of onozele gedeelte... ik beslis mijn schoenen alvast naar de overkant te gooien... schoen 1... net op het nippertje... oef... ik denk, stom rund, gooi toch wat harder dan be je zeker... dus, schoen 2... vraag me niet hoe dat het komt... maar plons het water in... en dan de paniek aanval, het is een sterk stromend water, weet je wel... snel stromend wil doorgaans zeggen snel verdwenen schoen... dus, ik spring ineens achterna... al dat getwijfel over hoe die rivier een beetje veilig overgeraken was plots verdwenen en als een echte tarzan heb ik daar mijn schoen gered... die was gelukkiglijk wat rond blijven hangen in een klein inhammetje... tja, anders stond ik daar met 1 slipper en met 1 schoen, beide voor een linkervoet... in het midden van de jungle en nog maar halfweg van waar ik naartoe moest... het kan erger natuurlijk... maar als je jezelf een rund wil voelen, dan is dit er wel een manier voor...		</p>
		<p>Nu goed, de wandeling was wel ok... en dan verder wandelen naar Bouquette, een dorpje dat ik wou bezoeken maar toen ik daar aankwam toch maar niet... efkes wachten en terug de bus op om David nog effe door te zwerven... daar heb ik mijn baard nog eens laten knippen, althans... ze zijn nog eens over heel mijn kop gegaan met ne trimmer... nadat ik die 3 dollar nog wat staan afbieden heb naar 2, tja, 1.5 was tot nu toe het meeste... Over geld gesproken, tja, dat is duidelijk niet de eerste keer... het eten is hier wel heel wat goedkoper dan in Costa Rica, voor 1.5 dollar heb je een maaltijd met wat rijst, bonen, een vleugje groentjes, een beetje vlees en wat koud kraantjeswater. En ik heb er nieuwe slippers gekocht voor een dollar... tis rommel maar dat mag voor dat geld. Er was blijkbaar ook iets speciaals te doen omdat er savonds live muziek was in het stadspark en de tweede dag dat ik er was zelfs vuurwerk. Nu goed, eigenlijk had ik liever gehad dat de banken mijn euros gewoon zouden wisselen... maar nee... de ochtend dat ik daar wou vertrekken moest ik nog snel effe een paar eurokes wisselen... bank 1, nee... hun advies, bank 2 wellicht wel, bank 2, nee... zij zeggen, bank 3 waarschijnlijk, bank 3, nee... hun suggesties, bank 4 mogelijk... maar waar die lag was niet zo duidelijk voor mij... en nee, traag spreken is voor sommige mensen een probleem en simpele woordjes gebruiken ook... bank 5, nee... sorry, wel in Panama City, misschien bank 6, nee... die doet dat alleen in Bouquette (dat toeristendorpje waar ik was)... ondertussen was ik ook niet meer alleen, een of andere gepensioneerde was met mij mee aan het lopen sinds bank 5... hij suggereerde bank 7, jammer, die ook niet... maar ondertussen zagen we bank 4, en jawel... de enige in de stad die euros wisselde, zij het aan een belachelijke slechte rate... maar goed, ik had geld... die gepensioneerde had een koffieke dat je daar krijgt in de bank als je wat moet wachten... en ik kon weer verder... terug richting bergen.		</p>
		<p>De bus stond weer op mij te wachten in David, richting Panama... maar dan wel op tijd afstappen in Santiago, net voldoende om ne debiele amerikaanse film te zien... dragonball als ik me niet vergis. En daar naar een andere bus terminal, en ook daar stond er blijkbaar een bus op mij te wachten... en zo geraakte ik vlot de bergen in waar dat erg goed hostel zou moeten zijn, beheerd door een belgische en nen argentijn. Wel, het was er proper en stijlvol... maar ik vond het er maar niks... en het was ineens het duurste verblijf dat ik ooit buiten europa heb betaalde... 11 dollar. Sjans dat er nog nen amerikaan was waarmee ik het goed kon vinden en waarmee ik de dag erna effe kon gaan wandelen... die wandeling stelde eigenlijk niet veel voor, na mijn senderos los quetzales leek dit wandelen bij iemand in zijne hof... het hoogtepunt was misschien nog die pint die we gaan drinken zijn de avond ervoor in de cafetaria... het was zaterdagavond en daar moet je van profiteren... ook daar uiteraard nen hoop zatte venten... geen vrouwen, uiteraard. Als ik een plaats mag afraden, wel, Santa Fe is er een... maar goed, het is iets in het midden van het land tussen Costa Rica en Panama City. Tijd voor mijn volgende debiele film in een bus denk ik dan, op naar de grote cosmopolitische stad...		</p>
		<p>Na David kwam Panama City, vindt er maar eens iets... dat was weer niet gewoon. Tis niet dat men je niet wil helpen... spontaan begint er ne kerel bij mij in de bus mij uit te leggen waar ik moet afstappen, dat is al gemakkelijk... dus, ik kan al starten in het juiste gebied wat belangrijk is in Panama City want het is hier niet klein... allemaal wolkenkrabbers... wel, niet allemaal, er staan daar dan van die kleine stulpjes tussen, soms wel verrassend... dus, hoe moeilijk kan het zijn eh, als je het adres hebt en je weet dat je niet meer dan 300 meter van je doel af kan zijn... wel, het kan toch tegen vallen... 2 uur heeft het geduurd... niemand kende de straat, blijkbaar, en van het hostel had ook nog niemand gehoord... en iedereen stuurde me dan maar overal heen... ik ga het hele verhaal van kaske en muur niet doen, maar effe een voorbeeld... samen met ne gast hebben we een tiental minuten op de kaart staan kijken, en uiteindelijk heeft hij me ergens in de nabijheid afgezet met de raad van mijn licht te gaan opsteken in het hotel vlakbij... en die vriendelijke madam heeft uiteindelijk naar mijn hostel gebeld om informatie... dus, ze zegt... ok, hier rechtdoor, 2 blokken... ik zeg: eerste straat rechts.. nee, rechtdoor, 2 blokken en dan rechtover de continental... ok, hoe moeilijk kan dat zijn... wel, ik de straat op en wat zie je... hier kan je niet rechtdoor, enkel links of rechts.. tja... dus, ik volg de weg die de autos moeten volgen en vraag het iets later nog eens, maar dan naar de continental... dat meiske op straat beld iemand op, jawel, vriendelijk zijn ze wel... en zegt dan... daar en daar... dus, ik was al de verkeerde richting aan het uitlopen... dan op de gesugereerde weg, ik vraag naar continental... nooit van gehoord, ok, die vraagt het aan iemand anders en die gaat samen met mij verder zoeken... en jawel, ik ben er toen geraakt met nog wat hulp hier en daar waar ik niet op inga... en schande, de kerel die me hielp zei dat hij honger had, en ik heb hem niks gegeven...		</p>
		<p>Voor de rest heb ik hier in Panama City wat rondgelopen... stukken waren een beetje zoals in Havana, vervallen en oud... maar met dat vleugje koloniale stijl en zo toch nog wat charmerend... en dat in schril contrast met de hoge gebouwen in het gedeelte waar ik zat... die omgeving was zo steriel als maar kon zijn, met allemaal sjieke dingen.. en burger king, mc donalds... subway, dunkin donuts... en zo veel veel meer... niet te geloven... en de avond dat ik aankwam vond ik niet onmiddellijk iets, en ik heb me dan maar eens aan een Wendys gewaagd... tja, het is van 2001 geleden dat ik buiten Europa nog zoiets heb besteld... maar goed, ik had nog nooit Wendys gegeten en iedereen hier eet vanalles van die troep, dus onder het moto van lokaal te gaan mocht het deze keer wel... ik zie wel het verschil niet met Mc Donalds, en proeven ook niet... Sjans dat ze in de minder steriele omgeving ook normaal eten hebben... dat was best ok, zelfs chinees gaan eten... dat hebben ze hier ook veel, die zitten overal, en aangezien ze nu mee helpen het kanaal te verbreden en verdiepen zal dat er niet onmiddellijk op verminderen. Dat kanaal is op zich nu al best wel spectaculair... Voor de rest heb ik niet veel gedaan hier in de stad, vooral mijn tijd gevuld met geldzaken en zorgen... wat een ellende, Panama is kwestie geld nog erger dan Birma, en dus erger dan al de rest waar ik geweest ben... wat een ellende... ik heb weer alle banken gezien, het enige positieve is dat die banken allemaal vlak bijeen liggen, bijna allemaal, en vlak bij mijn hostel dat in de sjieke buurt ligt, weet je wel... niet te geloven... hier wisselen ze dus in de banken geen euros... enkel in 1 van de 4 wisselbureaus aan ne belachelijk lage wisselkoers... en mijn bankkaart... wel, nutteloos... en mijn travelercheques, enkel met extra kost en enkel in 1 van die vele banken... en geloof me, dat staat er niet van buiten opgeschreven... en niet dat men mij niet wilde helpen... nu goed, voor diegene die mijn verhaal vanuit David met de banken hebben gelezen... jullie hebben al een goed idee... voor de anderen, je kan altijd dat stuk van David hier copy pasten... het was bijna gelijkaardig... dus, eindconclusie... na 3 uur proberen en rondlopen heb ik uiteindelijk wat cheques en geld gewisseld tegen een belachelijke wisselkoers... simpelweg omdat ik alles geprobeerd had en dat was de enige optie...		</p>
		<p>Het andere ding dat ik moest regelen... vervoer naar Colombia... dat is op zijn wilfrieds geregeld... ik ga morgenochtend om 5 uur vertrekken naar Carti, aan de kust... en met een beetje geluk is daar een cargo boot... en dan kan ik, met een beetje geluk die dag, of de dag erna, of daar de dag na... vertrekken en dan ben ik er na een dag of 4 tot 6, in Colombia, of nog net niet... alles is op dit moment heel erg vaag, en het is maar de vraag of het allemaal gaat lukken, maar het vliegtuig naar de grens is volzet en de zeilboten zijn nogal duur... tja, dan moet je keuzes maken... dus, ik weet niet wanneer ik de volgende post doe... maar dat zal ongetwijfeld niet de eerstvolgende week zijn tenzij het helemaal misloopt en ik binnen een paar dagen terug in Panama City ben... Aangezien de uittocht nog bij Panama hoort komt er nog een vervolg op deze post... met andere woorden, dit bericht wordt later hopelijk nog uitgebreid met een verslag van hoe mijn tocht naar Carti is verlopen en hoe ik vanuit Carti uiteindelijk de bijna 300 kilometer kust heb doorkruist... dus, wish me luck...		</p>
		<p>En over geluk moet ik deze keer helemaal niet klagen... dus, in de ochtend wordt ik gewekt wat nodig is want mijn k"t wekker uit de hema heeft het begeven... efkes een tasje koffie maken en ze komen mij oppikken voor mijn tripje naar Carti, een van de San Blas eilanden en ook onmiddellijk het enige dat -bijna- per weg bereikbaar is... tja, alles verandert in de wereld, dat is duidelijk... enkele jaren geleden was wat ik nu doe onmogelijk maar nu kan je met een 4WD tot net voor het eiland. Eens daar kan je dan met een bootje de oversteek maken. De accomodatie bleek ook helemaal niet zo duur als eerst aangegeven, je hoeft namelijk niet de 25 dollar all inclusive te nemen maar je kan ook voor 8 ergens in een heel erg basic kamertje overnachten... en daar zie je dan wel iets van de San Blas cultuur... wel, het was mij zwaar aangeraden door mijne japanse ex-reisgezel van in afrika... en ik moet bekennen, ik zou het niet willen gemist hebben... het leven op zo een eilandje waar je na twintig minuten wandelen wel zo ongeveer helemaal door bent... Nu goed, ze hebben dan ook ongeveer 380 van die eilanden, hmmm... eigenlijk ook niet... heel wat ervan zijn niet bewoond en zijn soms ook maar een paar vierkante meter groot... Tja, wat doe je dan daar... eerst en vooral hopen dat het klopt wat ze die ochtend tegen je hebben gezegd... namelijk, dat ik geluk had want die dag zou er een vrachtschip binnenkomen waardoor ik de dag erna al zou kunnen vertrekken naar de grens... dat zou wel vier dagen duren maar daar had ik eigenlijk niet zo een probleem mee... De argentijnen die ik in mijn hostel de dag voor mij had zien vertrekken zaten er ook nog, wachtend op diezelfde boot... tja, dat is er een beetje het probleem, veel plannen kan je daar niet, alles hangt af van toeval... en het toeval wil dat de dag erna ook een pancha zou vertrekken, dat is een klein motorbootje... dat is geen vier dagen maar slechts 6 uur werd gezegd... de hoteleigenaar in Panama City lachtte mij uit toen ik zei dat ik daar op internet iets van had gevonden maar hij was mis, het bestaat wel degelijk... de hele kustlijn tot de grens in maar 6.5 uur... nu enkel nog beslissen... de trage boot zou halt houden tijdens de nacht in verschillende eilanden waardoor je meer van het San Blas leven zou te zien krijgen... terwijl de pancha me onmiddellijk al naar Colombia zou brengen waardoor ik daar meer zou kunnen doen....		</p>
		<p>Ondertussen zag ik het leven haar gangetje gaan met bootjes die kwamen en gingen, met indianen vrouwen in gekleurde outfits, met schoolkinderen in netjes blauw en witte outfits... met vrachten en ruwe mannen... tja, het had echt wel iets... en dat terwijl je ook zicht had op het vasteland, wat er als een dichte jungle uitzag.. en met zicht op een paar andere eilandjes vlak bij... maar veel te doen was er niet... de sfeer wat opsnuiven, of zwemmen zoals de argentijnen... maar als je ziet dat de cirkel rondom het eiland zo goed als volledig gevormd wordt door een ketting van rudimentaire wc's, tja, dan is mijn goesting zowiezo al over... voor hen blijkbaar geen probleem, of ze hadden het niet opgemerkt... In mijn onderhandelingen met de kapitein van het vrachtschip had ik het niet zo heel erg goed gedaan, het was duidelijk dat hij niet op mij zat te wachten... wellicht omdat al die argentijnen, 9 man, er al opzaten en de boot op zich al helemaal vol geladen was... hij gaf aan dat de pancha voor mij een betere optie zou zijn, bij hem 60 dollar (10 meer dan de argentijnen), en of ik een goeie prijs kreeg bij de pancha weet ik niet... ik wist van 100 naar 70 te gaan, maar ik denk dat het goedkoper kan... tja, mijn kueze was gemaakt... het zou de pancha worden, en weeral had ik geluk... die vertrok in tegenstelling tot wat eerst was gezegd in de vroege ochtend... geluk want ik had het daar ietwat gezien en dan zou ik misschien aan de grens ook onmiddellijk verder transport vinden naar de Colombiaanse kant wat een toeristisch plaatsje was in plaats van een kil grensstadje.		</p>
		<p>Het was wel zo dat van de pancha werd gezegd dat het nogal ruw kon worden, en ik had mijn boottripje van in Nicaragua nog vers in mijn achterhoofd, dus niet zonder zorgen die ochtend naar die pancha... maar men verzekerde mij dat de laatste dagen de zee er kalmpjes bij lag en in de ochtend is het ook altijd ietwat rustiger. En inderdaad, het grootste deel van de trip ging vlotjes... gelukkig moesten hier en daar wat mensen worden afgezet en opgehaald waardoor ik ook een beetje een zicht kreeg op wat de andere eilanden zoal te bieden hadden, waaronder een eiland waar blijkbaar toeristen aan het rondhangen waren... tja, met 6 hutjes en een eiland van 200 vierkante meter of zo... veel kan je daar niet doen eh... het zou niet mijn keuze zijn van daar mijn tijd te verdoen, maar goed, ik heb gezien wat ik gemist heb... en dat is goed... gaandeweg werd de trip wel iets heftiger en mijn rug kreeg van het op en neer bonken serieuze klappen, best wel jammer dat er ietwat van vet aan mijn lijf is verdwenen... het doet dagen erna nog pijn van tegen een stoel leuning te zitten... Wel, eigenlijk viel alles mee... kom ik daar aan in Puerto Obaldia, het grensstadje, en wat blijkt... er gaat nog net een bootje vertrekken naar Capurgana in Colombia... wat een geluk want het zou wellicht het laatste bootje worden... de politie licht snel de chef van het bootje in die prompt met mij meekomt om doorheen de imigratie procedure te gaan... tja, hij wou vertrekken en was enkel nog op mij aan het wachten... de grenswacht had het daar niet zo op gezien en werkte eerst de hele procedure af van de vier toeristen die voor mij waren en Panama binnen wilden (die richting duurt uiteraard langer). In tussentijd dus al wat kunnen van gedachten wisselen met die toeristen... en een klein half uur later was ik eindelijk aan de beurt tot vreugde van de bootchef... en zodoende geraakte ik vlotjes naar Colombia, al was het nog wel effe een beetje schrik hebben zo kort bij de rotsen op het woelige water in zo een klein bootje... maar goed, het zicht op de nabijgelegen jungle vanop zee maakte heel wat goed... dus, ons daar maar op geconcentreerd... en ook een kort babbeltje met de gast naast me.... en een dik half uur later, en 12 dollar armer, stond ik op Colombiaanse bodem.		</p>

		<p>W.		</p>

	</div>

</div>

<br><br>

</body>
</html>

