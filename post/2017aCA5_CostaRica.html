<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2017: Central America again</title>

</head>

<body>

<div class="container">

	<div class="col-md-9">
	<br/>
	<br/>

		<p>Costa Rica, vorige keer was ik hier snel door uit schrik voor de prijs. Het nationaal park dat ik bezocht was wel heel erg de moeite, Corcovado. Dus, al was ik er snel door met de intentie nooit meer terug te keren, ergens zag ik het toch helemaal zitten om er toch nog even naar terug te keren, met de intentie om dit keer de Atlantische kant van het land door te reizen. Het is uiteraard nog altijd een duur land, en dat was snel duidelijk. De wijze waarop ze op toeristengeld gericht zijn maakte ook de entree best wel zuur. Dan sta je daar bij de grens, duidelijk niet goed ge√Ønformeerd. Ik was er al geweest en ging ervan uit dat het niet echt veranderd was. Maar, wat bleek. De behoorlijk onvriendelijke madam bij de immigratie vroeg me waar mijn bewijs was dat ik het land zou verlaten. In tegenstelling tot wat in de meeste landen geldt, een vliegticket uit een ander land was niet voldoende. Ik moest dus naar de kiosk waar men mij voor de belachelijke prijs van 25 dollar een internationaal busticket moest kopen, van San Jose naar Managua. Achteraf bleek dat je dat zelfs niet kan als je nog in het buitenland bent. Eigenlijk is dat behoorlijk wraakroepend, eigenlijk slaat dat nergens op. Het is niet zo dat je enkel via de bus terug buiten mag, het enige dat blijkbaar moet is dat je een dergelijk busticket koopt. Om je een beetje een idee te geven van de prijs, ik zou er anders voor een derde van de prijs ook wel geraakt zijn. Het enige voordeel, ik moest me al geen zorgen maken over mijn terugrit, dit was betaald. Dat smaakt allemaal een beetje zuur, en dat wordt er niet beter op als je diezelfde mentaliteit doorheen heel het land voelt. Nu ja, misschien is dat een beetje streng van mij, maar zoals achteraf zou blijken, niks is hier goedkoop en overal komen plots van alle kanten nog extra kosten bij. Dus, voor iemand als mij was het goed uitkijken wat te doen en vooral wat niet te doen. </p>
		
		<p>De grens gepasseerd, geld gewisseld en hem erop gewezen dat hij mij wilde bedotten, dat werd rechtgezet. Efkes proberen te liften, maar dat lukte niet onmiddellijk, dan maar met de bus. Eerste halte, Liberia. Daar was ik enkel om geld te tanken bij de bank. Het stadje was aangeraden in de toeristengids maar ondanks dat het er wel cava uitzag, het had niet echt iets om er te blijven. Maar goed, misschien bestaat dat wel niet in Costa Rica. Hier moet je zijn vanwege de natuur, niet vanwege de fijne stadjes. Een pintje van 33cl kost hier 2 euro, dat is iets meer in Nicaragua waar het 1.5 euro was voor een volledige liter. Ook het eten, x3, bus, x3. Maar, daartegenover, het was er netjes, geen troep op de baan, alles georganiseerd. Dat blijkt uit de bussen, ze zitten niet vol, dan moet je je niet afvragen waarom het duurder is. Alles had iets meer afgelijnd, en jawel, dat is wat saai. Je hebt er de orde van west Europa, maar niet de diversiteit. Ik heb in Liberia de volgende bus genomen, richting Tilaran met de bedoeling om in La Fortuna te geraken. La Fortuna is een toeristenhub aan de voet van de Arenal vulkaan. De bedoeling zeg ik, ik werd er nog eens aan herinnerd dat het openbaar vervoer hier niet altijd voor de hand ligt. Wellicht omdat meer mensen met de auto rijden, maar ik kwam in Tilaran aan om half vier, en het was te laat om nog een bus verder te nemen naar La Fortuna. Dat viel dus tegen. Ik ben dan maar beginnen liften. Jammer genoeg bleek dat niet zo vanzelfsprekend. Iets later stonden er twee vrouwen iets voor mij, die waren vrij snel weg, nu, het kan toeval zijn. Een oude vrouw vroeg wat er was en was ronduit verbolgen toen bleek dat ik niet onmiddellijk een lift kreeg. Ze vroeg verschillende voorbijgangers of er inderdaad geen bus was en was duidelijk iedereen aan het uitleggen dat het niet kon. Het probleem was vooral dat het snel laat zou worden en dat er in Tilaran eigenlijk niet echt veel is voor wat budget accommodatie betreft. Hier kon je wel rekenen op 20 dollar per nacht, minimaal, of meer. </p>
		
		<p>Hoeveel het zou kosten heb ik gelukkig nooit geweten. Soms heb je pech, maar soms heb je ook bijzonder veel sjans. Ik sta dus te liften langs de weg, recht tegenover een wegrestaurant. De manager op de vloer, een vrouw die iets jonger is dan mezelf, komt buiten en vraagt me wat er gaande is. Het restaurant heeft veel buitenlandse bezoekers en zij vindt die wel tof. Ze wilde me dan ook helpen. Het was even zoeken naar mogelijkheden maar uiteindelijk mocht ik dus bij haar blijven, ik mocht het bed van haar zoon. Dat is dus echt wel super. Het was een bescheiden woning, hier is misschien wel veel geld maar niet iedereen leeft in weelde, dat is duidelijk. Ik vind zoiets fantastisch. Achterop haar brommertje na haar werk naar haar huis... zij is dan haar zoon gaan halen, ik ben even in de stad gaan wandelen en savonds hebben we samen nog wat zitten praten over het leven. Haar vriendin met dochter kwam ook even op bezoek. Zo sta je even helemaal, 100%, in het leven zoals het is. Ze was zelfs zo lief van nog eten voor mij te gaan kopen. Dat had ik zelf echter ook wel al gedaan. Hier in Costa Rica is mijn dieet veranderd, brood met bananen. 3 euro betalen voor een mini stukje vlees en een paar groenten met een klein beetje rijst, dat lukt me niet. De prijs van restaurant eten, dat zou ik nog niet eens weten. Brood en bananen zijn ook lekker. Er was ook internet op het dorpsplein, maar wel heel zwak. Wat bleek, ook in het nogal armzalig uitziende huisje was er wel internet. De ochtend erna, toen mijn gastvrouw haar zoon naar school deed, ben ik vertrokken richting La Fortuna. Geen idee wat er nog op het programma stond, maar de ervaring van zomaar uitgenodigd te worden zal wel blijven hangen, blijft fantastisch.</p>
		
		<p>De weg naar La Fortuna was wel cava, met een groot meer en bossen. Eens aangekomen werd ik nogmaals gewezen op het feit dat de sfeer in de steden, of zeg maar dorpkes, echt niet onmisbaar was. Ik besefte snel dat ik hier echt niks had gemist die avond ervoor. Eigenlijk wilde ik gewoon zo snel mogelijk verder reizen. Dit zijn van die plaatsen waar je bent omdat je iets gaat doen of bezoeken in de natuur. De stad, nee. Toeristen kent men hier uiteraard heel erg goed, en dus als toerist kan je hier gerust souvenirs kopen en zo, en tours of vervoer en wat nog meer. Maar voor de rest, nee. Ik ben eens door het centrum gekuierd, en dat was het dan, na een uurtje was ik content dat ik terug in de bus zat. Nu was het richting Quesada, ook weer langs een mooi stuk natuur, behoorlijk sjiek hier hoe je zelfs vanop de wegen kan genieten van de natuur en al de bossen en ver-zichten. Echter, stillaan begon het er naar uit te zien dat ik helemaal niet langs daar had moeten reizen, stilaan begon het idee te spelen om gewoon te blijven doorreizen naar San Jose, de hoofdstad, en als het effe zou lukken ook ineens nog verder naar de grens met Panama aan de Atlantische. Of ik dat ging halen was nog niet duidelijk. Maar, toen ik in Quesada aankwam was dat in het busstation ietwat buiten de stad en ik heb de eerste bus naar de hoofdstad genomen. Verrassend hoe goedkoop die bus was in vergelijking met de eerdere bussen, hier zal concurrentie toch duidelijk ook wel spelen. Ik hoopte ook voldoende voor 4 uur in San Jose te zijn, als mijn informatie correct was, dan zou dan de laatste bus naar Puerto Viejo de Salamanca vertrekken. Dat ging erom spannen, zo bleek, file, gigantische file. En dan zie je toch wel het verschil met buurland Nicaragua. In Nicaragua zouden er heel wat ondanks de file toch proberen hier of daar er tussendoor te glippen om zo dan alles nog erger te maken dan dat het al was. Wel, in Costa Rica stonden we stil, iedereen, niemand buiten een paar motos die het probeerde om effe voor te steken. Soms lijkt het wel dat hier in Costa Rica het nog meer op West Europa lijkt dan in West Europa. Het verschil met West Europa is misschien wel dat hier op een of ander klein wegje in de bergen de ene vrachtwagen na de andere passeert. Blijkbaar is dat kleine wegje een heuse verkeersader, dat zou bij ons niet zijn, tenzij misschien binnenkort als in bepaalde zones er rekeningrijden komt, dat zou wel eens kunnen leiden tot ongewenste verschuivingen.
		</p>
		
		<p>Het was een beetje zoeken en rondvragen, waar zou ik uitkomen in San Jose. Er zijn heel wat busstations, en ik wist niet helemaal zeker welk busstation is zou belanden, en ook niet helemaal zeker welk busstation is zou moeten zijn om verder door te reizen. Op momenten zoals de deze is het toch behoorlijk duidelijk dat het systeem dat je hier in nogal wat centraal amerikaanse steden vind, met busstations verspreid over de stad, dat dat niet echt optimaal is voor een buitenstaander zoals ik. Het wordt er niet gemakkelijker op als dan ook nog eens blijkt dat de mensen in de bus zelf niet echt weten waar ze uit zullen komen. En tja, dan moet je zeker niet vragen welke het andere busstation is dat je moet zijn. Maar uiteindelijk, wat heb je nodig, 1 iemand die wel weet waar, en een tablet met een offline versie van google maps. En als dan het andere busstation echt wel het busstation zou zijn dat nog in de oude lonely planet stond, op mijn tablet gedownload, dan had ik pokke sjans. Blijkbaar was dat busstation slechts 2 blokken verwijderd. En sjans had ik. Mijn ticket gekocht en een half uur later zou ik kunnen vertrekken, naar het zuid-oosten, naar Cahuita. Deze reis, vooral dit deel, was het veelal beslissen op het moment zelf, ik had even goed anders kunnen beslissen. Dat was niet enkel een meevaller omdat ik nog op tijd was, maar ook omdat San Jose een kwalijke reputatie heeft. Je staat daar dan met een rugzak en er zijn heel wat regios waar je als toerist, zeker met rugzak, best niet te lang rondhangt. Er bestaan jammer genoeg ook geen verkeersbordjes die dat aangeven, en laten blijken dat je je ergens best zo snel mogelijk uit de voeten maakt. Achteraf gezien was die regio waar ik zat niet de beste regio, al zal het veel erger gekund hebben, maar dat maakt natuurlijk niet veel uit als je maar een paar blokken door moet. Had ik echter de halve stad door gemoeten, dan denk ik dat ik eerder op zoek ging naar de dichtstbijzijnde hostel en ook dat zou op dat moment zonder internet geen sinecure geweest zijn om te vinden. In ieder geval, af en toe moet je sjans hebben, en dat had ik dus, op weg naar Cahuita.
		</p>
		
		<p>Dankzij een paar toeristen op de bus heb ik mezelf wat kunnen informeren over de accomodatie op Cahuita. Als je savonds toekomt, dat is altijd wel een tikkeltje lastig, al is dat veel minder zo in een kleine gemeenschap zoals Cahuita. Bij het uitstappen geraak ik aan de praat met een Chileens, Duits, Zwitserse die daar al lang woont en ik mag mee met haar taxi naar een camping. Alles loopt vlot zo. De reden dat ik hier in Cahuita ben is niet het strand op zich, en zeker niet het dorpje, dat is gewoon iets te relaxed naar mijn goesting, en duur, uiteraard, afgezonderd en gericht op toeristen. De reden is het nationaal park. Het is waarschijnlijk het enige nationaal park waar je min of meer gratis binnen geraakt. Wel, eigenlijk is er een vrije gift verwacht en je kan er de ene weg in, maar als je de andere weg eruit neemt dan moet je daar naar het schijnt wel betalen. Ik ben teruggedraaid, voor mij alles gratis, wellicht ook omdat ik al binnen was vooraleer de receptie open ging. Dat is wel aangenaam, in alle vroegte voor de massa een wandeling in de jungle. Jungle, het was eigenlijk een beetje een strand annex jungle wandeling. Dat had ik in Corcovado eerder al gedaan, en daar was het wel wat meer spectaculair maar al bij al was het wel een mooie wandeling. En beestjes waren er ook, wel, apen, en een paar wasberen die blijkbaar noega bollen schrik hadden van mensen en rusten verder foerageerden met mij erbij. Het pad ging in en uit het bos, telkens even het strand op. Het was prima voor een paar uur, en als ik terugkwam kwamen de grote groepen toeristen me toe, en ook het strand begon al aardig vol te lopen. Tijd om te vertrekken. Het probleem is dat je ook niet echt teveel tijd wil spenderen in het toeristendorp. Niet dat ze niet geprobeerd hebben om me in hun restaurantjes te lokken, maar ik stond nog altijd op een brood en bananen dieet. Ik ben wel van camping veranderd. Niet ver van mijn camping was er eentje die duidelijk minder aantrekkelijk was maar wel voor de helft van de prijs, en wakker worden aan de zee is misschien niet echt nodig, zeker niet voor mij alleen als dat de dag ervoor ook al zo was. Nu enkel nog iets vinden om mijn tijd zinvol door te brengen en te beslissen wat ik nog ging doen.
		</p>
		
		<p>Ok, het is nog maar vroege namiddag dus waarom niet naar het nabij gelegen toeristendorp Puerto Viejo de Salamanca gaan, dat duurt maar een klein half uur om er te geraken. Wel, ik kan niet zeggen dat het me verbaast maar dat was echt niks voor mij, toch wel goed dat ik uiteindelijk voor Cahuita had gekozen. Dat was hetzelfde dan Cahuita alleen nog meer toeristen en hier in Costa Rica wil dat niet zeggen dat het soortgenoten zijn van mij, veeleer mensen die graag rondhangen en niks doen. Misschien is dat ook wel de reden om naar hier te komen, om niks te doen, hier is dan ook niks te doen. Er waren wel beduidend meer toeristen dan in Cahuita, waarom weet ik niet. Hier, in de namiddag, zie je dan vooral mensen rondhangen, iets drinken, en iets eten, tja, wat doet een mens anders. Misschien dat er velen nog interessantere dingen aan het doen waren die je niet ziet vanop straat, dat is mogelijk. Ik ben er in ieder geval eens op en neer gegaan, en nog eens, en nog eens. Wellicht is het er savonds gezelliger, als al de hip uitziende bars, of toch een poging ertoe, vol zouden zitten. Ik had het snel gezien en moest nog terug naar Cahuita, en daar heb ik mezelf dan getrakteerd op een fles bier, ne liter, om te vieren dat ik stilaan aan de terugweg kon beginnen. Een fles uit de winkel, uiteraard. Dan was het enkel nog de nacht doorkomen naast de bar in Cahuita waar ik mijn tent had opgezet en opnieuw een reisdag... opnieuw aan de Atlantische maar nu aan de grens met Nicaragua. Of ik er ging geraken, niet zeker, de informatie die ik had over Tortuguero was nogal vaag, maar dat kan aan mij gelegen hebben. Eerst was het de bus naar Limon, iets eten, dan bus naar Guapiles en verder door naar waar de boot ons zou oppikken naar de eindbestemming. Veel valt er van zo een rit niet te vertellen, het is veel bus-zitten en de weg was ook niet echt interessant. Gelukkig liep het wel op schema en ik was dus nog op tijd om effectief in Tortuguero te geraken.
		</p>
		
		<p>Weeral sjans, zo zie ik dat toch. Het was laag water, dat heb je in droge periodes. Dus, het was wat duurder, maar ook, alles verliep iets trager. Normaal race je hier de rivier af naar het dorpje waar je dan in het nabijgelegen natuurpark een wandeling kan doen. Nu ja, de rivier-weg naar het dorp is ook in datzelfde gebied en verschilt hoofdzakelijk vanwege de breedte. Waarom sjans, wel, onderweg hebben we veel beestjes gezien, echt veel. Het hielp dat er ne local, of een paar, bij zaten die er plezier in hadden van dieren te helpen spotten, wellicht voornamelijk voor de kinderen in de boot. Wel, daar profiteerde ik van, ik zou er veel niet van gezien hebben, nu dus wel. Verschillende vogels, verschillende types van apen, spidermonkey, howlermonkey. Nog wel wat, zoals schildpadden... en als klap op de vuurpijl is onze chauffeur zo vriendelijk geweest van zijn bootje efkes terug te draaien om ook de kaaiman te gaan bezichtigen. Erg sympathiek. Toen ik iets daarna hoorde hoeveel de prijs was voor een tochtje in het natuurpark, 37 euro voor 2 uur, en daarbij een filmke te zien kreeg met al de beesten die we misschien zouden zien, beesten die ik bijna allemaal net gezien had, wel, ik heb beslist van het natuurpark niet in te gaan, ik had genoeg gezien. Dat ik hiermee sjans had gehad was duidelijk toen we de dag erna terug vaarden, amper een vogel gezien en niks van al de rest. Ook het dorpje had wel iets, als je efkes voorbij het toeristische kijkt want dit dorp zou zonder toeristen al lang zijn doodgebloed, er is daar niks, alles wordt ingevoerd en toeristen betalen daar dan rechtstreeks of onrechtstreeks voor. Maar als je daar wat voorbij ziet, dan zie je een samenleving die in het midden van niks in de jungle leeft, op en naast het water. Het vuilnis wordt twee maal per week afgehaald met een boot, kinderen gaan naar school met een boot, ... de rivier is hier alles.  Ook tof is dat je aan de ene kant de rivier hebt, aan de andere kant de Atlantische. Er mag dan wel niks te doen zijn, en wat er is is me veel te toeristisch, ik ben toch wel content dat ik er geraakt ben.
		</p>
		
		<p>Van het noorden aan de pacific naar het zuiden aan de Atlantische, naar het noorden aan de Atlantische, en nu... terug naar de Pacifische. Het was een beetje tellen, maar ik wou in Nicaragua nog naar Miraflor gaan, en daar aankomen op een zaterdagavond zou me daar vast zetten, dus, liever vroeger of later. Dus, omdat ik minder lang in Tortuguero was gebleven dan gepland koos ik er dan maar voor van toch nog 1 bestemming erbij te nemen, en na lang nadenken werd dat dan het Manuel Antonio nationaal park, en dat in combinatie met nog een beetje tijd in de hoofdstad San Jose. Dus, eerste de bus naar de hoofdstad, daar effe rondlopen, ik vond het er verrassend aangenaam, niet dat er veel te zien is maar cava nog, delen herkende ik van vroeger, delen niet. En dan de bus op naar de Pacifische, om daar savonds eigenlijk veel te laat toe te komen. Nu moet je weten, ondertussen was het de vooravond van de heilige week, een periode dat ook de locals massaal op reis zouden gaan, en dat vooral richting kust. Het was dus niet helemaal tot mijn verbazing dat het nogal druk was, het eerste hostel was pokkeduur, het tweede quasi volzet, maar gelukkig zijn ze hier wel tof en hielpen ze me aan een adres waar ik dan toch nog 1 nacht goedkoop op een dorm zou kunnen. Nu, dat was genoeg, eerst wist ik nog niet zeker of ik die laatste nacht dan in San Jose zou blijven, dat was dan onmiddellijk beslist. Dan had ik wel enkel de ochtend nog om het nationaal park te bezoeken maar ik wist al dat dat allemaal niet zo heel lang zou gaan duren, geen probleem dus. De stad, of het stadje, dat is duidelijk niet de reden dat mensen naar hier komen, behoorlijk saai. </p>
		
		<p>Het blijft me toch soms verbazen, hoe toeristen soms helemaal niet zijn zoals ik. In de ochtend richting nationaal park dus, dat is hier behoorlijk kostelijk, 16 dollar of zo. Maar goed, het is er mooi, met jungle, en beestjes, en strand... maar dan zie je dat een groot deel van de toeristen, toch zeker bijna al de locals, hier met grote koelboxen zeulen van de ingang naar het strand. Je zou bijna twijfelen of hier ook jungle is om van te genieten, en beestjes. Die beestjes, dat is eigenlijk anders wel duidelijk aan de ingang waar een tiental gidsen, elk met hun groepje, blijkbaar van boom tot boom gaan om te wijzen en met speciale verrekijkers de mensen dieren te laten spotten. Sjans voor mij, weeral, dankzij hun gewijs en gekijk heb ik wel het een en ander gezien. Hetgeen waar ik bijzonder content mee ben is dat ik twee luiaards gezien heb, eentje in de typische -ik hang hier maar wat- positie, en eentje ongelooflijk maar waar... in actie. Dat alleen al maakte het voor mij allemaal goed, met dank aan de gidsen van anderen. Maar er was daar nog wel het een en ander. De brulapen heb ik gehoord, maar goed, die had ik twee dagen ervoor ook nog gezien. En er waren nog verschillende soorten dieren, zoals de coati, vreemde krabbetjes, iguanas... uilen, een slang, en meer. Ah ja, en er was ook strand met nen hoop toeristen op. Ik was er snel door, de jungle had ik met momenten voor mij alleen. Ik snap waarom dit park populair, zeker als je het jezelf niet te moeilijk wil maken en graag ook op je kont zit in de zon. Prachtige baai. Naar een paar uur had ik elk pad gedaan, tijd om mijn spullen op te gaan halen en vanaf dan was het terug naar San Jose waar ik niet al te laat wilde toekomen, toch voor het donker werd, anders zou ik met een taxi moeten vanuit het busstation om het gevaar niet te sterk op te zoeken, en dat wilde ik ook vermijden. Dat lukte dan ook, net iets voor het donker werd bereikte ik de hostel, even afbieden en ik was klaar voor mijn laatste nacht. Nu moet ik wel toegeven, had ik geweten waar de lokale hospedajes waren, dan was ik niet hier in dit hostel gebleven, het zat er vol met het soort toeristen dat ik doorgaans mijd, te jong, te hip, te lawaaierig, te veel met zichzelf bezig... dan denk ik, hier ben ik te oud voor geworden, geef mij maar een lokaal hotel. Soit, het was nu zo... nog even de stad in en bed in, de dag erna vroeg op want ik wilde de bus nemen naar Nicaragua. </p>
		
		<p>De wandeling door San Jose, zowel die voor mijn bezoek aan het strand als erna, waren dus wel ok, ik herkende slechts delen van mijn bezoek vele jaren voordien. Maar, het nieuwe was er wel snel af, het was dan ook goed dat ik die ochtend kon vertrekken. Toen ik het ticket kocht, dat verplicht internationaal busticket, vertelde de vrouw mij dat ik best een half uur op voorhand op de bushalte was om zeker te zijn dat ik de bus naar keuze zou kunnen nemen. Een ding had ze me niet gezegd, met semana santa, de heilige week, zou dat wel eens anders kunnen zijn. Het was er druk, ik kan natuurlijk niet vergelijken maar het was er toch behoorlijk druk. En ja... vandaag is er geen bus meer, het was zondag, dinsdag zou de eerste zijn. Daar had ik dus geen zin in. Ik heb heel mooi zitten praten over hoe ik verkeerd ingelicht was. De gast die erbij was gehaald om het in het engels met mij te regelen had volgens mij wel begrip voor mijn situatie en ik vermoed dat ze me als eerste in wachtrij hebben geplaatst. Zoals ik het begrijp was er nog een plaatsje vrijgekomen omdat iemand van bus was veranderd en dat ene plaatsje zou dan voor mij zijn, niet op de bus die ik wilde maar wel de volgende waarbij het enige nadeel was dat ze pas snachts zou toekomen in Managua. Tja, op dat moment ben je al blij dat je niet moet wachten tot dinsdag. Twee gasten die er voor mij zaten gingen geregeld eens luisteren bij de receptie maar zijn het dan toch uiteindelijk afgebold, zij waren met twee, voor hen was er dus geen plaats, ik heb sjans gehad. Toen werd het wel heel duidelijk dat voor mij San Jose erop zat, ik ben er nog wat gaan rondlopen maar eigenlijk hoefde dat echt niet meer. Toen ik dan uiteindelijk de bus op kan zat ik naast het meiske dat daar ook al zat voor mij, zij zat daar blijkbaar al vanaf 2 uur snachts en durfde niet buiten vanwege de kwalijke reputatie van San Jose, tja. Ze was nog jong. Dan een lange saaie busrit in een overbetaalde bus naar de grens waar je dan nog eens 2 dollar extra moet betalen aan de bus omdat zij jouw paspoort regelen, wat je niet zelf mag doen. Ik begrijp echt niet dat toeristen op internet vol lof spreken over die bus, gemakkelijk ja, maar daar is het dan ook mee gezegd, het mist al de rest. Tja, als ik praat met mijn vriendinnetje naast me in de bus is het duidelijk dat niet alle toeristen dezelfde interesses hebben dan ik.</p>
		
		<p>Costa Rica heeft iets te veel toeristen, veel te veel toeristen, naar mijn smaak, en het zijn echt wel de verkeerde toeristen. Ze komen er mijns inziens vooral omdat nog nergens anders geweest zijn en ze laten zich rustig leiden door de toeristen industrie die uiteraard alles aanbiedt wat een toerist zou willen, zoals bijvoorbeeld ritjes op een quad of tochtjes met een gids door het bos. Voor de onafhankelijke van geest is het hier niet zo tof, en zoals je wel weet, duur. Maar, en dat is toch ook duidelijk, de natuur is er behoorlijk spectaculair dus snap ik wel dat hier veel toeristen naartoe komen en ook blijven komen al is Costa Rica in een monetaire kramp geschoten waarbij het toeristen probeert leeg te zuigen via belastingen aan de grens en in de parken. Corcovado nationaal park dat ik zoveel jaren geleden deed blijft mijn nummer 1 jungle ervaring voor wat schoonheid betreft en ook nu heb ik genoten van de jungle en setting waarin je die jungle vind. De buurlanden, hoeveel ze ook te bieden hebben, dit hebben ze niet zo, toch niet die plaatsen die te bezoeken zijn zonder organisatie. Als de jungle je niet echt zou interesseren, wel, dan kom je best niet naar Costa Rica, want hier is echt niks te zien, het mist alle sfeer van Nicaragua en het is vooral een hoop meer van hetzelfde. Maar het was voor mij wel de goeie keuze er door te reizen, voor deze laatste keer en met mijn hand op mijn portefeuille. Nu tijd voor iets anders.</p>
		
		<p>W.		</p>

	</div>

</div>

<br><br>

</body>
</html>

