<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2005-6 East Africa</title>

</head>

<body>

<div class="container">

	<div class="col-md-9">
	<br/>
	<br/>
					<p>Hi there, oftewel, hallo in oeganda... Tja, met de 52 talen hier hebben ze ineens het Engels gepromoveerd tot nationale taal... vandaar dat bijna iedereen hier Engels kent, althans, Oegandengels, want het wil niet zeggen dat je ze hier allemaal kan verstaan. Toegegeven, zeker in het oosten, er wordt ook veel swahili gesproken. Dus, ik ben uiteraard heelhuids de grens overgeraakt, en ook doorheende gebruikelijke onzin van een 'goeie wisselkoers' te krijgen... met als gewoonlijk gevolg dat men mij uiteraard weer in het zak heeft gezet, tja, twas weer ne feestdag dus geen bank open, maar even uiteraard was er toch ontgoocheling als dan weer blijkt dat ik maar een paar dollar wissel, genoeg om te overleven tot ik aan een goeie koers kan... In het grensstadje een busje zoeken, gelukt. Eh bien... iets later sta ik in Kampala, de hoofdstad van Oeganda, en ik ben daar eigenlijk bijna onmiddellijk vertrokken naar het noorden, naar de Murchison Falls, niet volledig naar het noorden want daar is het niet veilig, ik zou er zelfs niet ingeraken. Dat is de streek met Kony en zijn kindsoldaten.		</p>
		<p>Murchison Falls, dat was een gigantisch succes. Zoals zoveel keer wist ik weer van toeten of blazen... was ik blij dat de toerist-informatie bureau me dit keer met veel informatie en vriendelijkheid te woord stond... het plan was simpel. 's Morgensvroeg met de bus van de post naar Masindi, een stad in het noorden, hoop dat je daar een lift vind voor de laatste 68 kilometer, en anders, tja, misschien dat de parkwachter (het gaat hier over een nationaal park) je wel kan helpen... of tja... taxi zoeken (een belangrijke reden voor stress, want dan weet je dat er een prijskaartje kan aanhangen... het zou twee dagen zijn, dus 35 dollar aan entree...welliswaar met 25 percent studentenkorting... en 15 dollar voor een boottrip, plus ... dollar voor ... en dan moet je ook nog terug komen...soms win je, en soms verlies je... maar dit weekend was me duidelijk goed gezind. Een lift in Masindi vond ik niet, maar ik had een goed gesprek met de parkwachter die me bv. als lachend vertelde dat de wandel-safari wel goed zou zijn als ik graag vogeltjes zou horen fluiten... eerlijk, ik wil meer dan vogeltjes horen fluite, ik dacht, ok, X dollar uitgespaard... op zn Afrikaans zag het er naar uit dat ik uiteindelijk toch die avond nog zou ter plaatse geraken... althans, er zouden waarschijnlijk nog een aantal parkwachters langskomen met een truck, wanneer wisten ze niet, maar ik moest maar wachten, ergens in een cafe, en dan zou ik ze wellicht wel zien ... dus ik wachten en wachten...en wachten.... en ondertussen was ik een gesprekje begonnen met een 18 jarige kerel die zn vader ging bezoeken in het park en dus die daar ook naartoe ging... schitterend... wist ik ineens waar ik aan goedkoop eten en zo kon geraken... en ja hoor, tegen 9 a 10 uur snachts kwam ik aan...misschien wel een uur of 8 later dan verwacht maar goed, ik was er...en de dag erop wou ik met de boot van 9 gaan, maar dat zou enkel kunnen als er een groep van 9 anderen (minstens) zou zijn... en jawel... 8 Duitsers (en tja, voor die ene die tekort was, geen probleem) weeral geluk... en de boottrip was cool, met beestjes en een waterval... een vier meter lange krokodil bijvoorbeeld... foew za... En een hoop nijlpaarden die ik gemist had in de Masai Mara.		</p>
		<p>En aan de waterval leer ik dan weer een paar medewerkers kennen van artsen zonder grenzen die me de dag erna zouden uit het park brengen... weeral ok... zij waren daar met de auto, en dan zat ik enkel nog verveeld met de twee dagen entree, ik was er te lang voor 1 dag, en niet lang genoeg voor 2... maar zoals in oeganda nogal wel eens blijkt, met een glimlach krijg je veel gedaan...dus... maar 1 dag betalen... met studentenkorting... en dan goedkoop eten, en niet alleen goedkoop, ook omringd met vriendelijke mensen... met locals, familie van die kerel die ik had leren kennen, heel anders dan met een meute toeristen op de camping voor veel veel meer geld. Dus, wat er in het begin als moeilijk en duur uitzag bleek achteraf gemakkelijk (geluk?) en niet echt duur, misschien zelfs een beetje goedkoop voor wat het was... Die studentenkorting is meestal ook wel handig... maar voor de eerste keer in mijn leven kreeg ik korting bij het aanvragen van mijn visum...dat is echt wel nieuw, ipv 30 dollar moest ik er maar 20 betalen aan de grens... Dus, dit om maar te zeggen dat het hier allemaal vlotjes loopt. Zelfs op de afgelegen plaatsen kom ik rond, het is daar trouwens best wel prachtig, afhankelijk van wat je prachtig vindt, uiteraard, maar het is zo van dat rood bruin zand, de wegen, en voor de rest lage gewassen en verzichten. Het gaat traag, maar het is erg aangenaam om in rond te hossen.
		</p>
		<p>De dag erna was anders ook best wel ok, al was het eigenlijk wasdag, tja, ik moet soms mijne was doen, en als dat heel soms wordt dan zit je meteen vervelende was... dat was dus vandaag... het heeft geregend...gestort-stort-regend... en mijne was hing buiten... maar goed... wie weet heeft iemand het binnen gehangen ?? in ieder geval, ik kom net terug van een moderne dans voorstelling... en het was best wel in orde... op het irritante gezelschap van dames achter mij na... want die wisten blijkbaar niet dat ze in een dansvoorstelling zaten en leken te denken dat het een komische show was... maar goed, een mens mag zich niet aan alles storen...ook niet aan het feit dat mensen tijdens een voorstelling opstaan om eten te gaan halen... of dat iemand roept... eh, dat is een koe, als twee dansersop handen en voeten achter elkaar zitten... zucht... maar goed, de voorstelling was wel ok... De oegandezen bekoren me anders echt wel... al heb ik het nog altijd moeilijk met van die mensen die me komen vragen of ik hun studies niet zou willen betalen... of van dieje : 'hey muzungu, give me a chiapati', dus, het bevel van eten (chiapati is pannekoek achtig broodje, Indisch zowaar) te geven...voor de rest is het hier allemaal dus best normaal, en vooral het eten valt hier reuze mee... net zoals in Kenia is de invloed van de Britten duidelijk in mijn voordeel... en daarbij eet ik ook nogal graag chiapatis... hier hebbenze ne rolex, eigenlijk een chiapati met ei, opgerold, dus van roll-eggs...en dat kost dan iets van een 10 Bfr., voor twee eieren tussen zo een broodje ook fruit is uiteraard goedkoop en vooral lekker... en friet met stoofvlees is ook een constante... jawel, daar moet je dan voor naar oeganda komen...		</p>
		<p>En het zoveelste stereotyp is weer doorbroken, eigenlijk zou iedereen eens in elk continent moeten geweest zijn om te zien hoe normaal het hier overal wel is... althans, niet dat het volledig is zoals thuis, maar bv hier in Kampala lopen de mensen er veel verzorgder bij dan ikzelf (ook weer niet echt speciaal) maar daarmee bedoel ik 'echt sjiek'. Vooral opvallend is de creativiteit waarmee ze hun haar doen... want uiteraard, met kroeshaar kan je op zich niet zo heel veel uitsteken denk je dan... elke coiffeur zou hier zijn licht eens moeten komen opsteken, de hele dag blijf ik verwondert raken over alweer een verassend nieuwe vorm van kapsel, of kleur...voor wat mannen betreft is het veel simpeler, en daar heb ik vooral hetvoordeel dat ze hun haar doorgaans kort scheren... dus, hier moet ik nietzoals in Azie op zoek naar iemand die mijn haar kan kortwieken, overal doen ze dat hier dagelijks... Maar goed... ik zit hier maar weer door te ratelen... er is nog het een enander, maar niks echt van belang, zoals gewoonlijk... het reizen van alle dag...ik ga me nog een rolex halen, en dan ga ik nog wat zeveren met mijne japansekameraad in het hotel... jawel, alweer ne japanner, maar dit keer is het meer toeval, want toeristen zie je hier met hopen, wellicht ook ten dele omdat er maar weinig echte toeristenh-hotels zijn... maar toch, in vergelijking met Kenia denk ik dat er meer backpackers zijn, toch wel verassend... dus, als iemand niet weet waar naartoe volgend verlof... bekijk Oeganda maar eens, blijkbaar de nieuwe hot spot !!		</p>
		<p>'s morgens sta ik dus op, in Kampala in Oeganda, en ik vraag mezelf af... wil ik eigenlijk wel naar een eiland... dat was mij aangeraden op de toeristische dienst, eigenlijk niet echt, het was echt niet de moment om te gaan relaxen...hm... efkes getwijfeld... jawel, toch maar beslist om ineens door te reizen naar het meest zuidelijke gedeelte van Oeganda... aan de grens met Rwanda...dat is een luxe die je vooral hebt als je alleen aan het reizen bent, je kan bijna ten allen tijde doen waar je zin in hebt... Dus, de bus naar Kabale, allemaal goed en wel... de rit verliep vlotjes, maar plots steken ze me daar in zo een klein busje... en dat is ellende, dat gaat beretraag want die willen overal maar passagiers opladen om zo vol mogelijk te zitten, en dan bedoel ik vol, en dat is dan telkens met bagage, wat kippen en autobanden en zo van die dingen, tja, dat moet dan uiteraard ook telkens ergens aan of onder wordengemaakt of gestoken... wel, ik kan je verzekeren, een boemeltrein als je ergens dringend moet zijn is er niks tegen... Maar goed, ondanks de gemeende haatgevoelens tegenover de busmaatschappij die je dat heeft aangedaan kom je in de avond dan toch aan in Kabale, en aangezien het avond is kan je niet veel meer doen dan wat rondhangen en naar eten gaan zoeken... niet dat je de hele dag geen eten kan vastkrijgen, je hoeft er zelfs je bus niet voor uit, want zoals in zoveel plaatsen stormen de troepen verkopers naar elke stilstaande of zelfs vertragende bussen om hun etenswaar aan de man te brengen... je bus stopt en plots worden 10 satekes onder je neus geduwd met een kreet... 'hey mzungu, meat??' Voor mij de ideale moment om een beetje de prijzen te leren, niet enkel omdat het me tijd geeft om met de locals in gesprek te komen, maar ook en vooral omdat je voor de locals de hele handel regelt vanuit jou raampje... zelf heb ik me dan maar op een ciapati getrakteerd		</p>
		<p>Tot mijn heugenis was de accomodatie in Kabale best wel in orde... de initiele prijs van 10000 werd al snel herleid tot een meer sobere kamer aan de helft van de prijs... en verassend genoeg, ik gaf aan dat 5000 ok was, al vond ik 4000 beter en meergerechtvaardigd, en blijkbaar, zoals ik al zei, verassend... ik moest maar 4000 betalen... vreemd, ik had al ok gezegd op 5000 en was eigenlijk aan hem enkel aan het uitleggen dat ik dat niet in verhouding vond tot die 10000 van die andere kamer... dat is afbieden zonder het door te hebben... En als ik dan ook nog vaststel dat ik voor 10 frank 16 bananen kan vastkrijgen... tja... fruit eten denk ik dan... en dan nog een ananas binnensteken voor 6 frank, het kan niet op... Ik liet de hoteleigenaar raden hoeveel ik voor die bananen had betaald, hij durfde niet weinig te schatten omdat hij ervan uit ging dat ze me in het zak zouden gezet hebben, het was dan ook dubbel van wat ik betaald had. Het ging vlotjes, het grote en toch voor mij ook wel verassende nadeel bleek het weer te zijn... want ondanks dat het hier DROOG seizoen is kreeg ik me daar een stortbui getrakteerd... en dan sta je daar volledig niet-voorbereid in je t-shirt te schuilen en kou te leiden... maar dat heeft me wel een goeie beslissing doen maken, voor alle zekerheid besloot ik niet naar het meer te gaan met mijn rugzak om daar dan te overnachten, tja, wat doe je als je een goedkope kamer hebt... , enkel een daguitstap, naar Bunyongyi, een meer, het Zwitserland van Afrika, tja, voor de relaxers onder ons... ik vond het maar niks, al was de wandeling naar en van best ok. Zowiezo een tikkeltje saai voor mij, tja, wat wil je, het is en blijft een poel met water, hoe mooi de bergen er rond ook zijn... dus, als dag uitstap washet best wel ok, al was het zeker niet spectaculair, en het bracht me ook nog iets dichter bij de mensen... al weet ik daarvan ook niet volledig met zekerheid of dat dan weer altijd even goed was...		</p>
		<p>Op een bepaald moment maakte ik me de bedenking: in azie en het midden oosten trachtten zovelen mij te beliegen en bedriegen om wat centen van me vast te krijgen, ik vond dat best vervelend...maar hier in Oost - Afrika, en vooral in Oeganda, hier vragen ze gewoon om geld... tientallen keren per dag... 'hey mzungu, give me money', en opvallend ook heel erg veel 'hey mzungu, give me MY money', duidelijk een fout in hun Engels maar wel iets wat als constante terug keerde, sommigen zelfs in koor, alsof ze dat allemaal van dezelfde hebben geleerd... Een enkeling komt grappig genoeg niet verder dan 'hey mzungu, give me' of 'money'. En hoe lief ze ook zijn, zo nam een klein meiske mijn hand, zo wandel je in Belgie tegenwoordig niet meer, althans niet meer sinds het dutroux-tijdperk... wel, hoe lief ze ook zijn... na een wandelperiode van meer dan 10 minuten onherroepelijk mijn hand terug vastpakkend... 'give me money'... zucht... Het storende daaraan is uiteraard dat men er vanuit gaat dat je als blanke maar moet geven... mijn vraag aan hen, niet aan dat klein meiske uiteraard, is dan 'waarom vraag je niks aan de rijke oegandezen...', een verassend antwoord op een keer was, 'tja, die geven niks tenzij we iets voor hen doen' Ik maak me daarbij dan vooral de bedenking dat dit mogelijk ten dele veroorzaakt wordt door de (TE) vele NGOs die hier werken, het is echt niet te geloven hoeveel 'goede doel' - organisaties hier wel niet werkzaam zijn, allemaal gesponsord door de mzungus... we doen echt wel ons best om hen uit te leggen dat ze vooral zelf niks moeten doen, dat wij wel voor hen zullen zorgen.... Maar goed, al bij al klaag ik niet, het is hier best wel vriendelijk en doorgaans krijg je wel het een en ander geregeld..		</p>
		<p>Daarna naar Kisoro, aan het drielandenpunt. Met de winst van een dag, vanwege het niet aan dat eiland zitten niksen kreeg ik opeens in een vlaag van enthousiasme het lumineuze idee van een vulkaan te gaan beklimmen, op 4170 meter of zo, ze hebben er daar drie vlak bij elkaar staan aan de grens met Rwanda en zelfs Congo. Ik hoopte zo toch ook een glimp op te vangen van het Parc National de Volcanos vanuit Rwanda dat deels in Uganda en Congo overloopt... ik had er zelfs 35 dollars voor over, want het is uiteraard nationaal park en zonder gids kom je er niet in... Eh bien, na hen eens goed uitgelegd te hebben hoeveel ik moest betalen, begeleid door hun folders, was de beslissing finaal... ik wist op dat ogenblik nog niet dat ik datzelfde discours de dag erna opnieuw zou moeten verwoorden aan de parkwachters ter plaatse want veel communicatie is er niet, en beslissingen durven ze hier al evenmin nemen.... bij de parkwachters lag het bevattingsvermogen duidelijk nog lager, en in combinatie met beslissingsangst en een gebrekkige walky-talky verbinding werd het er echt niet beter op... uiteraard kreeg ik na ruime tijd wel gelijk... en dan de omzetting van geld want tja, als je 35 dollar moet betalen, hoeveel is dat dan in Euro... en hoeveel euro/shilling krijg je dan terug... duidelijk vragen waar deze mensen voor de allereerste keer met geconfronteerd werden... al hadden ze een rekenmachine, en al deed ik het hen, met rekenmachine en op papier voor, nog bleek het allemaal niet echt glashelder te zijn... halfweg boven op de vulkaan kreeg ik het bericht doorgeseind dat ze er uit waren, en jawel, het klopte wat ik zei... de assholes nemen jammer genoeg het terugbetalen van 26 dollars op 50 euro iets te letterlijk... 1 dollarbiljetten... tja, tis maar dat zij er vanaf zijn, want hier krijgt dat veel lagere wisselwaarde dan 50/100 biljetten.... zucht... zit ik hier met 16 een-dollarbiljetten....		</p>
		<p>Ah ja, en dan de trek naar boven, tja, niet veel van te vertellen... enkel dat ik pech had, van het zicht in Rwanda was niet veel spraken vanwege de bewolking... tja... you win some you loose some... pech is misschien wel het verkeerde woord, ze wisten dat ongetwijfeld, niks pech, gewoon niet geinformeerd. Ik heb wel met mijn beide voeten in Rwanda gestaan, tja, kwestie symboliek... en ik heb Congo gezien.... van symboliek gesproken... na de evenaar in Azie te hebben overgestoken, nu ondertussen al een viertal jaren geleden ben ik ook, en herhaaldelijk, de evenaar in Afrika doorkruist, herhaaldelijk aangezien beide Kenia en Oeganda op de evenaar liggen... tja... symboliek eh... En de flora op weg naar de top, spectaculair. Ik was daar graag, met mijn gewapende gidsen bij me. Het zou niet de eerste toerist zijn die hier gekidnapt wordt, blijkbaar, wel, waarschijnlijk wel niet op die berg waar ik op zat, maar toch. Als ik er op terugkijk dan verrast het me een beetje dat ik zo gemakkelijk naast die 35 dollar kijk, op zich was er vanalles aan die tocht dat niet echt dendered was, maar toch, ik hield er een bijzonder goed gevoel aan over, een fijne dag. Echt wel mooi en aangenaam, het is dan ook conform met mijn vaders' verhaal... hij vertelde mij vroeger al dat Rwanda, vlak bij, zo een aangenaam klimaat en heuvelachtig landschap boodt... 
		Het dorpje er vlak bij, tja, daar was heel wat minder te beleven, ik ben de hele weg trouwens gewandeld, twas een lange wandeling. De mensen waren ook hier weer best aangenaam, maar het was weer tijd om te vertrekken. Wat wel goed meeviel is het plaatsje dat ik gevonden heb om te eten, echt een lokale plek, stampes vol toch wel grappig, en wellicht ook weer niet, zit daar een vrouw van ik schat mijne leeftijd frietjes te eten nu wil ze daar ketchup op, maar dat lukt haar niet, blijkbaar wist ze niet dat je ook op de bus moet knijpen... Ik leid daar uit af dat ze dat nog nooit heeft gedaan, dat terwijl het gaat over een maaltijd van 10 frank. dus ik vermoed dat de armoede, als is het veel minder zichtbaar dan in India en Bangladesh en zo, toch vrij groot is in de meer rurale gebieden...en dan ook nog een woordje over het eten... want ik geef toe, dat was misschien nog mijn grootste zorg voor vertrek... niet de armoede, het geweld, de zwarte mensen, .... neen, het eten... ik herinner me soms nog in mijn ergste nachtmerries die ene keer dat ik bonen at in Egypte... met permanent kokhals bewegingen... met als enige remedie... drinken drinken en nog eens drinken... tja... dat was echt niet te smaken... en wat vertelden ze me voor ik hier op reis ging... tja, in Afrika overal bonen.... maar niets is meer meegevallen, in vergelijking met de verwachtingen dus, dan het eten... neen, naast de stoofvlees met friet toestanden en zo... of de plaatsen met reklame 'afrikaans eten' en dan een tekening van een hot-dog... tja... je krijgt er inderdaad als je wil bonen... maar die doen mij veeleer denken aan mijn moeder haar keuken dan aan dat degoutant Egyptisch excuus voor eten... zo eet je hier met smaak ergens achterin wat pattatjes met bonensaus voor 10 frank... of ook zoete pattatjes met bonen, of ogale met bonen, of matoke met bonen... ik heb het allemaal gegeten, en het valt allemaal best mee, enkel de matoke vind ik niet al te bijster... maar tja, je kan niet alles graag eten...
		</p>
		<p>Grappig genoeg, met de tijd die ik toch nog heb, wat doe ik dan maar, toch naar die eilanden gaan, nu was het misschien wel effe tijd om te relaxen. De Sse-Sse eilanden, wel, eigenlijk een paar kleine eilandjes aan het Victoria meer. In Kalangala, het hoofddorp zullen we het maar noemen, van de Ssese Islands, daar zat ik in een belachelijk traag evoluerende busrit die ons uiteindelijk toch ter plaatse kreeg. Weeral hadden ze mij voor een klein extraatje in het zak gezet. En dan zit je daar met 27 in een busje waar eigenlijk je maar met 14 mag in zitten. Grappig, tis maar hoe je het noemt, is dat dan op de voorruit een sticker staat met een telefoon-nummer om overladen busjes te melden. Maar blijkbaar is dat daar zo ingebakken in het systeem dat iedereen van die gevaarlijke toestanden aanvaard. En gevaarlijk lijkt het me toch wel, als je ziet dat ook op de zit van de bestuurder ze met twee zitten. Maar het is niet zo dat er geen kritiek was van de lokale bevolking. Ook voor het feit dat ik meer moest betalen vonden ze niet echt sympathiek al werd dat niet openlijk geuit. Ik heb mijn beklag toch nog maar eens gedaan tegen die arme lokale vis-verkoper. En af en toe moet je dan eens uitstappen om de bus de kans te geven door het mulle zand te geraken, maar wel mooi zo geflankeerd met jungle.
		</p>
		<p>Dat was wel het beste van Ssese Island, dat je er in tropisch woud terecht komt. Het zijn kleine eilanden en je kan er dus ook niet zomaar echt verloren lopen in dat woud. Dit maakt dat het interessant is om er op je eentje een aantal uurtjes in rond te dwalen. Best wel fijn. Maar op een enkele aap na, en enkele spectaculair mooi uitziende vogels, is het zeker niet de plaats om ook de fauna te verkennen. Soit, ook achteraf mijn eerste zwem-partij was schitterend. Echt wel een welkome afkoeling en verfrissing. Jammer dat ik achteraf te horen krijg dat er bilharzia in het water zit, en besmetting leidt tot een kweek van wormpjes in je organen met uiteindelijk als onbehandeld de dood tot gevolg. Dus, naar de dokter als ik thuis kom. Eigenlijk was het een beetje verwacht, maar echt iets voor mij was het voor de rest niet, een eiland waar niks te doen is. Maar ik beken, het is er schoon. Ik hing daar rond met nog een paar toeristen, een waarmeer ik het bijzonder goed kon vinden. Nen Oostenrijker die veel met mij gemeenschappelijk heeft kwestie reizen, en het allemaal nog iets avontuurlijker aanpakt zoals naar Irak gaan vlak na de oorlog en zo... tja... dat was best interessant... zo leer je af en toe echt wel wat volk kennen... dus wij de hele tijd doorzeveren wat deugd deed na dagen op mijn eentje te zijn... want dat hoort er ook bij, bij het solo reizen...en dan kan je je reisverhalen eens helemaal kwijt en ook je beklag eens doen over al die toestanden die je tegenkomt, zo hadden ze mij weer liggen... ik wandel de berg af naar het busstation, en daar komt een auto langsgereden en de kerel erin vraagt waar ik naartoe moet... ok, ik kan mee... ik bedank hem voor de lift... uiteraard, hij zet mij af... en vraagt geld... ik ben daar uit mijn kram geschoten... ik heb me achteraf bij zijn vriendin verontschuldigd voor mijn stemverheffing... maar tegen hem was het menens... en dan staan er plots een viertal Oegandezen rond die aandringen dat ik hem betaal, het wordt helemaal absurd als ik dan hoor hoeveel ik zou moeten betalen terwijl ze nog niet eens de situatie kennen... en dan heb ik meestal wel een paar venijnige en scherpe opmerkingen klaar om hen zo dom mogelijk te laten voelen... maar tja... de bibber zat goed in mijn lijf... ik ben dan maar een ommetje gaan maken en pattatjes met bonen gaan eten ergens om af te koelen... en dat geld daar heeft hij kunnen achter fluiten... maar eerlijk is eerlijk, met hetgeen ik in de volgende bus teveel betaald heb, want het zijn ook echt wel afzetters in bussen, is mijn ritje met de auto ruim betaald, zij het aan de verkeerde...
		</p>
		<p>Over dat eten, de omkadering die de omgeving waar ik ga eten me biedt is veelal wel interessant... in zo van die houten barakken ergens achterin, die ik dan vind door met de locals te babbelen... tja, als je goedkoop en authentiek wil eten dan is dit volgens mij de wijze waarop... en het wordt dan best gezellig als je hen gewoon zegt, dus tegen een klant: bestel maar iets voor 500 Shilling, maakt niet uit...zo heb je ook het volgende voor: ik kom ietwat meer noordwaarts op de Ssese eilanden op het Victoriameer ergens in zo een lokaal stulpje want op de camping was het veel te duur... en ik wacht vertwijfeld af wat er gaat gebeuren, maw, ik begrijp het niet allemaal, en zij mij niet denk ik... ineens krijg ik een bord voor me geduwd... patatjes met vis... en dan bedoel ik wel degelijk een hele vis... dus kop en al, pal op de patatjes geplavijd... met angst vraag ik aan iemand ter plaatse: 500 ??? YES... ok, een vis met patatten voor 10 frank... jammer dat ik niet zo voor vis ben, maar tja... live local, je moet er iets voor over hebben... en ik moet toegeven dat het best allemaal nog meeviel van smaak... voor de rest waren de eilanden ook best mooi, met dichte jungle stukjes waar je alleen in kon (verloren lopen op eilanden is dan ook niet zo gemakkelijk). Het jammere is dat ik zo stom ben geweest van te lang met mijn rug bloot in de zon te lopen terwijl die rug nog maagdelijk wit was... nu dus rood met blazen vocht op... tja... het doet zeer... en als je dan de dag erna met je rugzak de berg op marcheert... het is niet voor mee te lachen... Ik was voor de rest niet rouwig dat ik maar een dag bleef, terug richting Kampala. Fijn, dan kon ik ook nog naar de maandag-avond voorstelling in het cultureel centrum. Tijdens de bus nog een babbeltje met een engelse en deense touriste, en dan afgezet worden aan de lodge waar we verbleven, erg vlotjes. En dan is het fijn dat ze in de lodge je zien en roepen: "hey Will, nice that you are back, how are you". Ze weten van wanten, die bedienden in het Backpackers' lodge. Vooral Pinky, een bloedmooie vrouw met tonnen uitstraling, maakt toch wel indruk. In Oeganda zie je toch wel echt erg mooie vrouwen, al blijft dat wel een minderheid. En hun mode-bewuste houding helpt daar ook wel aan, denk ik. 
		</p>
		<p>Op de terugweg ben ik terug gepasseerd in Kampala, de hoofdstad, de derde keer, telkens kort. Het hostel daar werd uitgebaat door Australiers, meestal dat de succesvolle plaatsen door buitenlanders worden gerund, niet dat die kerel er nog plezier in leek te hebben, dat zal ooit ook anders zijn geweest, maar goed, er stond een pool tafel, er waren toeristen, ook van die toeristen met een vrachtwagen, iets dat nogal populair wordt, vanuit Zuid Afrika, dat zijn van die omgebouwde trucks waar je dan met een hele meute toeristen een toerke door Afrika doet. Die staan hier dus ook, net zoals dat er stonden aan het meer in Bunyongyi. Het lijkt me toch niet echt mijn ding, telkens omsingeld door die zelfde meute mensen, daartegenover staat dan wel dat je ook de moeilijkere landen kan doorkomen, zoals Congo en Angola, zij het vooral op simpele doortocht. Nog maar wat zeveren met een van die blonde jonge miekes die hier rondlopen, allemaal uiteraard met ne local als lief, erg populair hier, vrijwilligerswerk komen doen en versiert worden door een van die gasten hier. Ik heb uiteraard nog eens ne rolex naar binnen geslagen en ben ook naar de gratis maandag voorstelling gegaan, in het cultureel centrum, dit keer had ik wel pech, een reggae optreden, jawel, niet meer en niet minder. Dus, ik ben daar op een optreden verzeild geraakt, en ik heb er een pint gedronken, maar ik ben niet de allergrootste reggae freak, hier zijn er veel dat duidelijk wel. Tis dan ook Bob Marleys verjaardag.
		</p>
		<p>Echt veel zien ze me in de lodge niet echt, tis dan ook verbazend dat ze daar allemaal mijn naam kennen. Al heb ik daar verscheidene nachten doorgebracht toch had ik telkens enkel een rekening van slapen te betalen. De meeste toeristen, zeker aangezien het nogal van het centrum was gelegen, aten in de lodge. Dat is wellicht best wel lekker maar de prijs is uiteraard aanzienlijk hoger. En het mist toch echt de gezellige sfeer op de straat 's avonds. Toen ik me een beetje meer vertrouwd voelde met Kampala ging ik dan ook gretig snachts op snoeptocht. Maar ook dat is weer verleden tijd, want de ochtend erop verder naar Jinja. Ik had wel mijn rugzak in de lodge gelaten en ging hier enkel blijven als ik een goedkoop kamertje vond. De gids gaf aan dat de kamers vrij duur gingen zijn, en Kampala zelf is niet veraf. 
		</p>
		<p>De laatste stop in Oeganda was Jinja, een klein maar toeristisch erg populair stadje, waarom, dat weet ik nog altijd niet. Wel, misschien wel, je hebt daar de oorsprong van de Nijl, symbolisch is dit voor mij het eindpunt van mijn reis. Ik ben begonen aan het einde van de Nijl, en nu sta ik aan het begin van de langste rivier ter wereld. Ik ber er effectief geweest, toch bijna, betalen zag ik niet zitten om de bron te zien, tja, dat is dan de bron, de rest van de rivier, daar had ik al hele grote delen van gezien. Het is ook een plaats waar je dan de toeristen ziet om te komen raften, locals heb ik dat niet zien doen, enkel witte, tja, 60 euro is dan ook  niet helemaal gratis. En voor 50 euro kan je Bungee springen, ik heb lang lang getwijfeld, en ik dacht, waarom niet voor die ene keer... wel, waarom niet, omdat ze nog niet eens voor 50 euro dat materiaal willen uithalen, ik was namelijk die dag de enige, en dat was niet voldoende. Tja. Het enige noemenswaardige voor de rest is misschien dat hier blijkbaar, ondanks dat het toch een vrij grote stad is, dat hier de electricteit geregeld uitvalt, dus dat wil dan zeggen dat de supermarkt daar ineens staat, zonder lichten of kassas die werken... en dan is het wachten, mensen laten soms hun half of helemaal gevuld karretje dan simpelweg staan en vertrekken, want hoe lang het dan duurt is blijkbaar moeilijk te voorspellen, niet noodzakelijk iets van een paar minuten. Ik heb er een heel stuk mail door zien verloren gaan, dat ging me geen tweede keer gebeuren en savede alles in text format, en toen het weeral gebeurde, geen electriciteit, heb ik de kerel die daar werkte mijn email gegeven met de vraag mijn bestandje op te sturen, twee dagen later kreeg ik het in mijn inbox. Echt wel vervelend van de veelvuldige stroom-onderbrekingen. Er zou beloofd zijn dat het probleem met de stroom opgelost zou zijn in 2009. Ze lachen er dan ook wel eens mee, daar in Oeganda. Ook misschien wel herinneringswaardig was mijn hotel, best wel een duur uitziend hotel, niet enkel uitziend, het was wellicht ook duur, maar wat wil nu zijn, er is daar een klein kamerke, en dat ene kleine kamerke, dat wordt voor een peuleschil verhuurd, na wat gediscussier althans, misschien wel niet echt officieel, en ik zou er niet van verschieten als zelfs de eigenaar dat niet weet, maar ik zat er en ik zat daar goed. Mijne Keniaanse vriend waar ik bij toeval mee aan een terrasje kwam te zitten verschoot van de goedkope kamer, hij betaalde dubbel. En ook met Oeganda was het dan weer gedaan, nog effe door Kenia en de vlieger op.
		</p>
		<p>'s Morgens richting Kampala. Weeral niet lang. Nu ben ik rechtstreeks naar een busstation geweest die rechstreekse lijnen verzorgen met onder meer Nairobi. Bleek dat er die middag nog een zitje vrij was, dan moest ik drie uur later gepakt en gezakt daar staan en dan zou ik de volgende ochtend in Nairobi (Kenia) zijn. En dat betekende dus weeral naar de lodge, mijn zak ophalen, afscheid nemen van Pinky en de bende en weer de bus op... En zo gebeurde. Dus ook nog snel inkopen doen. Dus, nog kort wat over die stroom-pannes. De supermarkt, volledig donker, iedereen die aan de inkom staat te wachten om binnen te mogen en in de winkel staat iedereen in rij te wachten... niks werkt nog. Dat is dus dagdagelijkse praktijk in Kampala. Maar goed, ik vond er mijne sterke drank die ik mee naar huis zou nemen: Uganda Waragi. En voor de rest nog wat geld opgekocht om het niet te moeten inwisselen, dus kleingeld.
		</p>
		<p>W. 
		</p>
		
	</div>

</div>

<br><br>

</body>
</html>

