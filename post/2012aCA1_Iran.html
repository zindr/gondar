<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2012: Accross Central Asia</title>

</head>

<body>

<div class="container">

	<div class="col-md-9">
	<br/>
	<br/>
						<p>Iran, dat is gastvrijheid. Gastvrijheid is iets anders dan vriendelijkheid. Gastvrijheid is een deugd ten aanzien van allah, niet iets dat je doet voor de vreemdeling. Maar goed, voor mij, de toerist, is het resultaat hetzelfde. Misschien nog een stapje terug... de luchthaven op weg naar Tehran. Ondertussen was ik die van Brussel gepasseerd en geen check van mijn visum, ook niet in Istanbul, dus had het gevoel dat dat wel in orde zou komen, en dat ik dus wel degelijk een visa on arrival ging krijgen. Iets waar ik wel in de mist was gegaan was mijn eten... Pegasus is goedkoop, en goedkoop wil ook zeggen zonder eten. Op de luchthaven kan je uiteraard wel iets eten, maar ik moet toegeven, ik kan het echt niet over mijn hart krijgen van een hamburger van 5 euro te kopen, of 1/8ste pizza... voor 5 euro... pokkepokke duur, en ik heb onlangs nog zitten afgeven op dat mensen daar hun geld insteken, maar goed, zonder eten is zonder eten dus heb ik mezelf iets op de luchthaven gekocht, nooit gedacht dat het ooit nog zover zou komen maar goed... 5 euro voor de suggestie van broodje met groenten, echt zijn geld niet waard, tja, de vlucht is dan wel goedkoop want voor 168 euro enkel naar Iran, daar klaag ik niet over... Dus, putje in de nacht sta je dan aan te schuiven voor een stempeltje, en ik zag iedereen een visum hebben, dus toch weer effe stress... eindelijk kwam ik aan de beurt en blijkbaar moest ik ergens eerst een visum gaan halen... cool, het gaat dus... een transit visa, is dat mogelijk, vroeg ik, want ik ben hier maar drie dagen... daarop ontstond een heel gedoe, want ik had geen ticket uit iran of uit moscow of wat dan ook, die zijn tegenwoordig electronisch, en de reeks van 5 visa in mijn paspoort waren blijkbaar niet voldoende als bewijs dat ik ook zou vertrekken... of uiteindelijk wel, ik kreeg hem overtuigd, enkel bleek toen dat ik eigenlijk drie dagen en een ochtend in iran zou zijn... ok, geen transit visum dus, volle pot betalen.. een uur discussie voor niks, hij zal het ook niet graag gehad hebben, en dan de paspoort controle door, mijn rugzak stond daar nog moederziel alleen, en dan geld wisselen, bus zoeken...		</p>
		<p>De persoon die informatie gaf over de vluchten was heel erg behulpzaam en zorgde voor informatie over vervoer, geld wisselen.. en een uurtje later zat ik dus op de bus richting metro station, om naar de bushalte te gaan om onmiddellijk tehran uit te reizen naar het zuiden, Kashan, dat had ik in 2002 overgeslagen. Op de bushalte stond er net een bus op vertrek, erop gesprongen en efkes relaxen... dan Kashan in om enkele oude huizen te gaan bezoeken, 100 of meer jaar oud, van rijke mensen toen, met jawel, de perzische tuinen... die mannen hadden het niet zo slecht vermoed ik... eigenlijk was dat wel een goeie intro voor mijn reis, en vooral ook omdat de mensen er zo gastvrij en in dit geval ook vriendelijk waren. Je hoort dan: hey, welkom in iran. En tja, de rest heb ik al eerder laten vallen, die dag is er heel wat gebeurt.. en eigenlijk ook niks. Maar het blijkt toch bijzonder als jou inkom wordt betaald door iemand die je toevallig net tegenkwam, of dat een taxi chauffeur zijn diensten gratis aanbiedt in ruil voor een korte conversatie met de vreemdeling.		</p>
		<p>Lang was ik daar niet, dan was het weer terug naar Tehran om de nachtbus naar Mashhad te nemen, het noordoosten van het land richting turkmenistan. Daar had ik ook een afspraak met Vali, hij had in ruil voor een reservatie in zijn slaapzaal een uitnodiging voor me gemaakt die nodig bleek voor een visum te verkrijgen bij het toekomen op de luchthaven. Maar eerst ticketje boeken, eten, bus op en wat zeveren tegen die gasten voor en naast me... om in de ochtend toe te komen in Mashhad, de heiligste der heilige steden hier in Iran. Dan wat zoeken naar mijn hostel, me eens goed wassen en wat rond drentelen. Ok, mijn mening, Mashhad, je hoeft er niet speciaal naartoe, maar als je er bent, dan is er zeker een ding dat je moet doen, en dat is naar het moskee complex gaan, een stuk mag je trouwens niet in als moslim maar tja, geef toe, ik zou als moslim kunnen passeren, dat gebeurde ook... mijn camera wel moeten binnensmokkelen, want je wordt hier gefouilleerd		</p>
		<p>Bij het binnenkomen, er is dan ook een massa massa volk. Naast mijn ervaring in Amritsar bij de Sikhs tempel en in Lalibella bij de orthodox ethiopische christenen moet ik zeggen dat het toch ook wel weer een coole ervaring was van zoveel mensen hun geloof te zien ondergaan, volwassen mannen die wenen van vervulling van allah als ze de eerste keer de moskee bezoeken in hun bedevaart... speciaal. Een ietwat mindere ervaring was ik die van de trap afdonderde. In de huizen hier kom je met schoenen niet in, dus ik loop op mijn kousen. Maar dat wil al wel eens tegenvallen, en ik ga onderuit op de trap. Mijn ribben hebben het grootste deel van mijn val gebroken, jammer genoeg. Ondertussen toch wel weer een tijdje verder doet het nog altijd wat pijn, als is het al wel veel beter. De eerste dagen slapen wat niet zo simpel. Ik vermoed dat mijn zwevende rib lichtjes gekneusd was. Tis eens iets anders dan mijn nekpijn.		</p>
		<p>De dag erna kon ik alweer verder. Vali kon me niet overtuigen nog eens een nacht te betalen bij hem, ik heb in de plaats daarvan me naar Quchan richting grens begeven en daar buiten ergens geslapen, smorgens vroeg de shared taxi in en op weg naar de grens, we waren er toen die open zou moeten gaan, tja, zou moeten gaan, het heeft nog heel wat geduurt. Ondertussen ook wat basale contacten gelegd met een Turkmeens gezin waarvoor ik een slof sigaretten de grens heb overgenomen. Geld wisselen was mogelijk aan verassend eerlijke prijs. De omgeving was mooi, heel mooi, glooiend en ruw. De grensovergang ging eigenlijk vrij vlot eens die op gang kwam, de mensen waren vriendelijk, mijn rugzak werd niet gecontroleerd (die van de locals wel) en voor ik het wist stond ik voor de poort van Turkmenistan.		</p>
		<p>Iran, ik was er al geweest en vond het toen zeker niet het meest toffe reisland. Vooral de eindeloze vragen of ik hen tot in belgie zou kunnen krijgen vond ik alles behalve interessant. Maar nu was het het iran zonder die vragen. Nog altijd heb ik niet het gevoel dat dit nu de hotspot van het toekomstige toerisme gaat worden. Het is een land zonder kleur, alles is grijs, de autos zijn er bijna uitsluitend wit, zwart en grijs. Taxis zijn geel, pick-ups blauw. Ok, ik overdrijf, maar echt niet veel. De kleur van de straat is bruin/geel. En eigenlijk is overal een beetje hetzelfde, er veel diversiteit is er niet in het straatbeeld, in het eten, ... Dit wil niet zeggen dat ik het afraadt als reisland, maar het moet je wel liggen. Het blijft wel opvallend hoe vrouwen achteraan de bus zitten, en mannen vooraan, of hoe mannen in de linkse deur van de bakkerij aanschuiven en de zwarte gordijnen aan de rechterzijde.		</p>
		<p>Zelfs mijn hippie gastheer Vali gaf aan dat zijn vrouw niet graag haar chaddor zou afdoen, ik weet niet of dat perse wil zeggen dat zij haar chaddor echt wil aandoen maar goed... Als ik bv. naar de keuken zou gaan dan moest ik mezelf aankondigen "yo allah", zodat zijn vrouw zich kon bedekken. Ook over ahmedinnejad gaf hij aan er niet op gestemd te hebben maar dat hij er wel niets tegen had, het is wel duidelijk dat hun media een andere is als die van ons, en de vergelijking met hugo chavez heb ik dan ook maar lichtjes aangeraakt zonder door te duwen.		</p>
		<p>Iran ligt ondertussen achter me... wellicht voorgoed. De mensen daar weten van hun slechte reputatie in het buitenland, ze zijn goed geinformeerd tot op zekere hoogte, hebben duidelijk zin voor cultuur, ... ze zien toch wel een beetje af van hun systeem, en lachen er ook een beetje mee, zoals bv. internet in iran geen facebook toelaat maar iedereen omzeilt het hier gewoon en ze vragen ook mij voortduren om mijn adres op facebook, dus gebruiken doen ze het ook. Eigenlijk toch wel jammer dat ze zo van de rest van de wereld worden afgescheiden. Maar het blijft toch: als je de zwarte gordijnen ziet, dan weet je dat ze toch ook niet helemaal bij de rest van de wereld passen. Zeer verrassend als je dan tegelijk ziet dat er veel juwelen en zo worden gekocht, duidelijk niet om mee te paraderen zoals bij ons, op straat, maar eigenlijk voor zichzelf, misschien economisch, en voor de familie. Einde Iran.		</p>
		<p>W.		</p>

	</div>

</div>

<br><br>

</body>
</html>

