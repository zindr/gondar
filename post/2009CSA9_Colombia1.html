<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2009-10: Central to South America</title>

</head>

<body>

<div class="container">

	<div class="col-md-9">
	<br/>
	<br/>
	
		<p>De eerste stop in dit land van kidnapping en zoveel meer was een toeristisch stadje, en dat aan de grens. Zelden of nooit heb ik zoiets gezien aan een grens, omgeven met jungle en begrensd door bijna verlaten stranden. Het stadje Capurgana zelf geeft onmiddellijk een aangenaam gevoel, je bent nu in Colombia. Dat was niet dankzij de immigratie, die was nogal koel maar wel vrij snel. Ik was wel bekaf van mijn lange zeerit, dus voor mij zou het enkel eten zoeken zijn en wellicht niet veel later mijn bed in... en ook dat bed viel mee, goedkoop met tv en douche op de kamer. Ondertussen was ik de kerel tegengekomen die bij mij in het bootje zat en hij trakteerde me op een cafecita... een koffietje. Je kan dat soms hebben dat iemand echt op iemand anders lijkt, wel, hij zag eruit en praatte ook een beetje als jean marie dedecker. In mijn avondwandeling hoor ik geluiden die uit een lasergevecht in een sf film van de jaren tachtig zouden kunnen komen, erg vreemd. Ik weet niet zeker wat het was maar ik vermoed ten sterkste dat het de padden waren, padden die groter waren dan mijn twee vuisten samen... Met de tientallen zie je ze hier tegelijk zitten... als ooit iemand hier beseft hoe je zoiets moet klaarmaken om te eten... wel, ze zullen geen honger meer hebben.		</p>
		<p>In de ochtend was ik vroeg wakker en heb ik mezelf eens op een lange en zorgvuldige douche getrakteerd... en op mijn gemak mijn rugzak nog eens herpakt... en dat bleek achteraf zn gevolgen te hebben... ik ging een beetje wandelen en vroeg ineens ook naar de prijs van een bootje naar Turbo, het volgende stadje, tja, vanuit hier geraak je nergens over land. En wat bleek, binnen tien minuten vertrekt de enige boot vandaag... ok, dus, een snelle beslissing was nodig... vertrekken en blijven... ik ben vertrokken. Misschien achteraf gezien een klein tikkeltje jammer want ik had er naar verluidt in de jungle eens naar de grens met Panama kunnen wandelen, dat is iets wat ik mezelf wel had zien doen maar waarvan ik toen niet wist dat het mogelijk was. Nu goed, tien minuten was genoeg om naar mijn hotel te gaan, mijn hoteleigenaar nog wat geld voor me te laten wisselen (wat hij heel op zijn gemak deed terwijl hij wist hoe dringend ik moest vertrekken) en terug te keren met mijn rugzak die stond te wachten. Opnieuw een paar uren de zee op.		</p>
		<p>Terwijl in Capurgana alles erg relaxed verliep was dat in Turbo wel anders, onmiddellijk had ik erg behulpzame vrienden. Het duurde dan ook een tijdje vooraleer ik die van me af had geschud. Mijn regel is dat als je iets nodig hebt je dat moet vragen aan iemand die dat wellicht gaat weten maar niet aan diegene die hun hulp opdringen. Ik naar een paar oude mannen om te vragen waar ik geld kan wisselen... en onmiddellijk daarna zie je dan een van mijn nieuwe vriendjes naar die oude mannen gaan om te vragen wat ik van ze moest hebben. Dus ik wacht op dat kereltje en laat hem duidelijk weten dat hij ermee moet ophouden... en dat gebeurde. Geld moest ik blijkbaar op straat wisselen met commercanten, nog altijd geen goeie prijs... banken deden het niet. En als het aan de commercanten lag zou ik 100 dollar moeten wisselen om genoeg te hebben om mijn bus te betalen... jezus christus, leugenaars... voor dat geld kan ik naar Panama City antwoorde ik... uiteindelijk 40 dollar gewisseld en een bus zoeken... pff... weeral een paar mannen die de hele tijd aan mijn kop zagen... en uiteindelijk zit ik vanachter in een jeep... en blijkbaar betaal ik evenveel dan die kerel naast me.. dus, ok voor mij... en daarop volgde een rit die zwaar was voor mijn knietjes die ondertussen toch wel weer wat ontstoken lijken te zijn... Grappig is dat hier -tol- betaald wordt op een moment dat de we de erg slechte weg opreden, en ik vermoed dat dit is omdat je daar normaal niet op mag nu... en dat de werkers er een centje mee bijverdienen, maar zeker ben ik daar niet van. Ik was in ieder geval content toen ik vier uur later in het busstation van Monteverdia stond en blijkbaar onmiddellijk een bus verder naar Cartagena zou kunnen nemen, nog eens vijf uur maar met veel meer luxe en aircon.		</p>
		<p>Het is 8 uur savonds, donker... en ik kom in een stad zonder te weten waar ik naartoe moet... dat is niet altijd plezant... maar geen probleem in Cartagena... er is daar een man die je helpt, en een beetje surfen op het Net en hij kan je vertellen hoe je een bus neemt naar de straat met de goedkoopste hostels op... en zo belandde ik waar ik moest zijn... eerst nog mijn mails beantwoorden en eten zoeken want ik had nagenoeg nog niets gegeten, ook hier is internet tegenwoordig in de prijs inbegrepen en daardoor heb ik eens rustig kunnen zien wat ik allemaal wou doen hier in Colombia... en eventueel in Ecuador want ik heb nog wel wat tijd. Ah, en de stad.. tja, dat is fijn om effe in rond te lopen... erg mooi en eigenlijk niet te missen, maar dan ook niet onmiddellijk iets wat een mens hier houdt... koloniale zaken, een verdedigingsmuur aan de caraibische kust... een oud centrum met charmante woningen en een nieuw centrum met hoge en nieuwe gebouwen. De dag erna ben ik klaar om te vertrekken... maar waar naartoe...		</p>
		<p>Het heeft lang geduurd vooraleer ik besliste, Medellin was duidelijk een optie... een alternatief was van de 5 of 6 daagse trek te doen naar de Ciudad Perdida. Het probleem was dubbel, het is nogal duur en het neemt nogal veel tijd in beslag. En dan nog eens vermelden dat ik erg slecht ben in beslissen... dus, een typische beslissing... Ik ga naar Taganga waar je een Lost City tour kan boeken en daar probeer ik een tour vast te krijgen die de volgende dag vertrekt... indien dat niet lukt voor maximaal de prijs die ik op internet vond, dan zou ik de dag erna al terug komen en in de richting van Medellin evolueren... wel... zo gebeurde... eerst naar Santa Marta, en daar verder naar Taganga... een toeristisch kuststadje... tja, met de verkiezingen van het congres die dag was het wel weer effe wachten in het busstation... blijkbaar niks voor 4 uur... dus, twee uur wachten, dat kan er na 3 uur bus nog wel bij... ondertussen krijg ik een blik bier van een of andere toerist die bij mij op de bus zat en aan het wachten was op vervoer naar de stad. Met mijn rugzak aan uiteindelijk door de straten van Taganga aan het wandelen en het wordt dan onmiddellijk duidelijk dat dit niks voor mij is... toeristengedoe... en het onderhandelen kon beginnen... ik wist nog altijd niet wat ik wilde... daar blijven, nee, niet echt... die tour, eigenlijk wel... maar echt wel duur... en dan ook nog slaapplaats... en dan was er nog altijd de optie van die avond terug te keren naar Santa Marta voor een nachtbus naar Medellin... dat heb ik ook duidelijk gemaakt aan de kerel die mij de tour trachtte te verkopen... altijd goed om de alternatieven duidelijk te maken om de prijs wat te drukken... uiteindelijk toch 10% gekregen... meer dan de anderen (zo bleek achteraf) en ook de goedkoopste kamer van het dorp voor zover ik weet...		</p>
		<p>Klaar voor vijf dagen rondhossen in het regenwoud op zoek naar de verloren stad... the Lost City, tja, echt verloren is die uiteraard niet meer... elke dag krossen horden toeristen datzelfde pad door... onze groep van 5, een brits-australisch koppel en twee jonge britten, werd al snel gekoppeld aan een andere groep van 11 of zo met vooral britten, ieren en australiers in... wel, ik had het beter kunnen treffen... tja, goed, het zijn geen 20 israelies... (ook hier het minst geliefde volk, zo bleek uit enkele van de opmerkingen die trek). Ik was duidelijk niet volledig deel van de groep en vond er eigenlijk met niemand echt aansluiting... althans, toch maar gedeeltelijk... de jungle was wel sjiek... enkel jammer dat sommige dagen nogal kalmkes waren met veel kaarten in plaats van wandelen... en zwemmen nabij watervallen... en daar betaal ik liever niet zo veel geld voor... tja, ik heb weer een paar spellekes kaarten bijgeleerd... ah ja, en het eten was lekker... en veel, niet in het minste omdat heel wat andere toeristen hun bord niet leegkregen en ik honger voor drie had... en ah ja, we hebben de verloren stad gevonden, dat was ook wel ok... ik heb me geamusseerd die vijf dagen, met de jungle, de bergen en rivieren, de indianen, en wat nog meer... maar het had in weze wel nog wat beter gekund... sjans dat ik al wel eens echte beestjes gezien heb in andere jungles... want hier op een paar vogeltjes na... niks.		</p>
		<p>Na de trip snel de bus op naar het busstation en de prijs onderhandelen om naar Buracaramanga en verder naar San Gil te reizen... tja, hier onderhandel je zoiets... je houdt het niet voor mogelijk... de prijs is 50.000 pesos... en ik zeg... hmm, ik tel 5.000 per uur en het is 9 uur dus zou het voor 45.000 moeten kunnen... het antwoord.. ok! en dan zie ik achteraf op tickets van anderen 40.000 en zelfs 30.000 staan... hier onderhandel je dus voor bussen met aircon... de rit van Cartagena naar Santa Marta had ik met 25% kunnen verlagen... tja, als je enkel moet vragen en je krijgt het... maar het blijft toch wel een tikkeltje vreemd... in ieder geval... het zijn luxe bussen en dus kon ik me een nachtje in een bus met ruime beenruimte en achteruitleunende zetels permitteren... van de 8.5 uur in de bus zal ik wel meer dan 7 uur geslapen hebben.... wat een luxe als je bijna overal kan slapen, klaar voor alweer wat nieuws. In Bucaramanga ben ik niet verder geraakt dan het busstation... en ik heb gemerkt dat als ik daar gewoon lang sta te treuzelen dat de prijs spontaan zakt van 15.000 naar 12.000 om in San Gil te geraken... toch grappig, niet... ik heb niks om mee te onderhandelen, dus sta ik daar gewoon wat te treuzelen... bedenk dat die prijs op mijn ticket staat en dus met anderen vergeleken kan worden.		</p>
		<p>Eens in San Gil spreken ze me onmiddellijk aan over grotten bezoeken, benji, rappel, rafting... wel, het is hier een outdoor sports stadje, de bergen en rivieren in de omgeving zijn er dan ook ideaal voor. Het is eigenlijk voor de benji dat ik gekomen was... dus ik onderhandel wat, en ga daarna naar een ander bureau om hetzelfde nog eens te onderhandelen... en nog steeds met mijn rugzak aan en nog steeds niks gegeten... de beslissing wordt genomen... een mini benji sprong voor 12 euro, ze zeggen dat het 25 meter was... maar het leek me minder, de rots waar ik tijdens de Lost City trek vanaf gedoken was leek me eigenlijk amper lager te zijn... tja, het zicht kan bedriegen, maar daar was eigenlijk niks angstaanjagend aan... gewoon van een brug duiken en geloven dat die rekker zijn ding doet... enkel de eerste stapjes op dat mini platformke waren een beetje bibberen, bang ervan af te vallen, vreemd niet ?, dat is nu net de bedoeling... Dat springen duurt uiteraard niet lang, onmiddellijk erna ben ik naar een waterval gebust om er een rappel van 65 meter te doen, tja, dat was ook minder angstaanjagend dan gedacht... halfweg had ik het hele ding wel door en was ik mijn twee voorgangers gepasseerd met lange halen... met als grootste nadeel dat je een minuutje later al weer op de grond staat met beide voeten... en weg zijn de 15 euro... en alles nat natuurlijk... dat heb je met rappel in een waterval.		</p>
		<p>Ondertussen nog altijd geen hostel en nog altijd niks gegeten... terug naar San Gil... hostel zoeken, met succes, nog eens mijn mail checken na een week, en dan terug naar de tour operator om te gaan onderhandelen voor mijn parapente van de dag erna... jawel, we zijn actief deze dagen... door de lucht zweven voor minder dan 21 euro. Nu goed, zo heel erg spectaculair was het niet... maar het staat nu op mijn lijstje, been there... done that... en vanwege de regen nam het de hele namiddag in beslag... veel wachten dus, samen met de andere toeristen. Die andere toeristen waren allemaal colombianen. Dat is hier toch wel enigszins een verschil met veel andere landen waar ik reisde, het is hier best wel ontwikkeld en mensen hebben voldoende geld om in het eigen land en ook daarbuiten te reizen. Hier kom ik Colombianen tegen die bijvoorbeeld in Turkije gereisd hebben. Uiteraard is niet iedereen hier even rijk en de kloof tussen arm en rijk lijkt best wel aanzienlijk. En ik stond er ongetwijfeld tussen het rijkere gedeelte. Nog efkes langs mijn hotel met zwembad en de bus op richting Bucaramanga en verder richting Medellin doorheen de nacht.		</p>
		<p>De eerste indruk van Medellin in de vroege ochtend was effe hmmm... iedereen vertelde er zo positief over maar ik zag een steriele westerse en volledig upmarket stad. Overal grote gebouwen... zet er wat meer oude gebouwen in en je kan het zo in Europa neerplanten zonder dat het opvalt. Dit is trouwens de stad van de slechterik / drugsbaron Pablo Escobar en van artiest Fernando Botero met zijn dikke madammen sculpturen. Het ziet er niet alleen duur uit, het is er ook duur... Het bleek wel dat mijn hostel in het rijke gedeelte van de stad ligt, waar het zelfs snachts veilig is om rond te wandelen en overal zijn er hippe en trendy bars met schoon volk. Tja, de colombiaanse vrouwen worden als een van de mooiste van de wereld gezien en het is hier alom bekend dat plastische chirurgie hier een handje bij helpt. Nu goed, al moet ik bekennen dat sommige vrouwen hier best wel superknap zijn, als je naar de populatie kijkt mag dat toch ook wel wat gerelativeerd worden. Wat ook opvalt is hoeveel mensen hier in de ochtend in een of andere bakkerij een broodje met koffie aan het eten zijn, dat is toch ook echt wel een luxe... dat je uit eten gaat voor ontbijt. En dan zit naast die bakkerij een landloper te bedelen voor een stukje brood.		</p>
		<p>Ik was in zekere zin opgelucht dat ik in de namiddag in het centrum van de stad, niet waar ik mijn hostel heb, wat meer armoede zag... hmm, misschien iets vreemd om te zeggen, maar dat maakt de stad wat echter... Het was op zich wel een interessante maar lange wandeling naar het centrum, al had ik de metro kunnen nemen of zeg maar skytrain. Het was een feestdag en dus was het meeste gesloten, en overal grote gebouwen met grote winkels voor de verkoop van sjieke autos en grasmachienes en zo veel meer... Eens in het centrum eindelijk wat knappe gebouwen met sculpturen van Botero, eindelijk een markt sfeer met volk om te bekijken, eindelijk overal eten en drinken. Die avond ben ik een pintje gaan drinken met de Koreaanse die in mijn hostel verbleef, we waren er niet met velen en dat is best wel aangenaam. De bars waren niet leeg, ondanks dat het een maandag was, en wij zaten er middenin, in het park... met een fleske "pilsen". Duvel wordt hier in de winkel verkocht aan 4 euro. En besloten van de dag erna samen de stad wat te doorkruisen... we hebben veel gezien en ook niks... rondwandelen maar nergens binnengaan behalve het gratis museum waar we enkel naar toilet geweest zijn... Er is wel een uitzondering, hier in Medellin houden ze de 9de Zuid Amerikaanse Spelen en we zijn naar een volleybal match geweest: Brazilie vs. Peru. Misschien dat ik toch liever de vrouwenbasket had gezien maar tja... en dan opnieuw een pintje drinken in het park om de avond wat te vullen, want ondertussen ook beslist van allebei nog een avondje te blijven vooraleer zij naar het noorden en ik naar het zuiden ga, ons plan... een nabijgelegen klein stadje bezoeken om toch een beetje een ander zicht te krijgen op de regio dan wat Medellin aan perspectief gaf...		</p>
		<p>De ochtend erop, of zeg maar middag... want niet iedereen is blijkbaar even snel klaar in de ochtend... wij richting El Retiro... dat bleek wel iets verder te zijn dan gedacht en dus was dat het enige dat we deden, effe gewoon naar een andere stad bussen, daar iets eten, iets drinken en efkes rondwandelen en terug... tja, ik denk niet dat er veel mensen dat soort dingen plezant vinden maar wij dus wel, en al was zij heel erg anders dan ik op veel manieren, reizen zouden we samen best wel kunnen en dat zeg ik niet van iedereen... maar op sociaal vlak was het toch wel efkes aanpassen, koreanen zijn geen belgen, geloof me... maar goed, eens terug in het hostel nog eens de vriendelijkheid van de Colombianen ondervonden, de hoteleigenaar deed ons efkes naar het busstation, mij naar het zuid en haar naar het noordstation... en dat niet na een afscheidssnoepje... tja, en daarmee zat Medellin erop voor mij en kon ik aan een lange tocht naar het zuiden beginnen... hoe lang die zou worden wist ik nog niet want ik had nog niet besloten of ik naar San Augustin in Colombia zou gaan of ineens doorreizen naar Quito in Ecuador... Wel, het werd eerst doorreizen naar Ecuador. Nog wat afbieden voor mijn bus en de korte nacht was begonnen... van 21.00 tot 4.30 naar Cali, daar van bus verwisseld en van 4.50 tot 7.50 naar Popayan, en daar van 8 tot 17.30 naar de grens... tja, de keuze was ondertussen gemaakt, het zou Ecuador worden, al was het wel niet de bedoeling van zo laat aan de grens aan te komen... onze bus had pech, en dus ook ik... overstappen in een taxi voor stuk en dat is dan extra betalen... en dan overstappen in een nieuw busje, tzijn geen grote luxebussen meer, en ook dat busje had pech... waardoor alles erg verlate... maar, het zou Colombia niet zijn geweest als ik niet aangesproken werd door een of andere kerel die mij uitnodigde om met hem in zijn auto verder te rijden richting Quito... 
		</p>

		<p>W.		</p>

	</div>

</div>

<br><br>

</body>
</html>

