<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2007-8: West Africa</title>

</head>

<body>

<div class="container">

	<div class="col-md-9">
	<br/>
	<br/>

		<p>In Ghana geraakt, dat betekent dat ik ondertussen in het engels kan communiceren en dat het opnieuw een qwerty klavier is... het een tot mijn plezier en het andere iets minder... tja, you win some you loose some En van dat engels, dat is ook maar de vraag... eerst dacht ik, nee, eerst was ik ervan overtuigd dat ik de afrikanen niet goed verstond omdat mijn Frans nogal beperkt is... maar het is mij duidelijk geworden, hier spreekt men engels, zij verstaan elkaar... maar ik hen dikwijls niet... vreemd hoor... Indisch engels is grappig maar Ghanees engels soms ronduit onverstaanbaar... maar goed, het lukt me hier wel... eindelijk weer een groen groen land, met beestjes... Die beestjes, dat werd bij de grens al duidelijk... ineens heftige commotie en wat bleek... een of andere slang, welke weet ik niet, bleek zich daar aan de grens op te houden... plots een menigte van stenen gooiende mensen en de slang haar lot was bezegeld... tja, van de diertjes... tot nu toe was het beperkt gebleven wel, ik had in Senegal wel eens een aap gezien, eentje ergens in een boom toen we er met de bus voorbij kwamen... en een hoop gieren, die dan wellicht de karkassen van dode koe-achtige beesten (met een bult) opvreten... of van kamelen... en uiteraard veel vogeltjes, in alle kleuren en in alle maten... roof en prooi... dus, niet dat ik geen dieren gezien had... maar hier in Ghana zou het anders worden... die slang was nog maar het begin... want hier hebben ze nationale parken waar wel groot wild zit...		</p>
		<p>Een ander voordeel als je zo een beetje meer in het groen komt te zitten is dat het fruit belachelijk goedkoop wordt, en overal te vinden op straat... een ananas voor jou in blokjes gesneden, een volle kokosnoot die je eerst leegdrinkt en daarna wordt het vruchtvlees er voor je uitgesneden, 5 halfwas bananen, 2 sinaasappelen... en we zitten al aan 50 euro cent... doe daar nog een vleermuis bij en je zit net over de euro... al weet ik dat niet zeker... een vleermuis zou 1Gcd zijn, maar ik had gehoord 0.8... en ik heb dat uiteindelijk ook voor die prijs gekregen, maar ze had geen wisselgeld wat vreemd is als het echt 0.8 kostte, dus ik denk dat ik het goedkoper heb gekregen dan anderen... ook weer niet de bedoeling, maar het suggereert iets van de vriendelijkheid van de Ghanezen (ondanks het duidelijk aanwezige toerisme). Dus, ik heb vleermuis gegeten, en ook dat was weer een overwinning op mezelf... stel je dat voor, dat ligt dan gebarbecued voor je met de darmpjes eruit stekende... dus ik vraag, kan je dat niet was uiteensnijden zodat het wat gemakkelijker eet... hopende dat het dan duidelijk zou zijn wat het eetbare deel was... dus, ik krijg een zakske mee... maar daar zit alles in... ik heb die hele handel binnengespeeld, inclusief longen, hart, niertjes, lever, milt... tja, die beesten hebben dat ook allemaal... en hersenen (eigenlijk het enige dat me tegenviel), kort besluiten dat vleermuis erg lekker is... vooral het vlees wel te verstaan, zoet... en ik heb mezelf weten te troosten dat ik verantwoordelijk was voor een dode vleermuis door eens in de lucht te kijken rond valavond... naar het schijnt zijn dat zwermen van over het miljoen... Ok, dat was om het eens gegeten te hebben, voor de rest probeer ik van alles dat hier te vinden is eens uit te proberen... bv., het eerste dat ik in Ghana at was rijst met rauwkost en koeienhuid (45 cent), wel, die koeienhuid hoeft voor mij ook niet onmiddellijk meer, zeker niet nu ik het ook rauw op de markt heb zien liggen...		</p>
		<p>Het moet niet altijd goor zijn, wat vind je van het volgende... rijst met bonen, spaghetti, rauwkost en een sausje dat ergens het midden vindt tussen vissaus/spaghettisaus/sambal... (55 cent), tja, hier eet je dat samen en het smaakt... althans, mij smaakt het... veel meer dan de fufu, eens of ander gefermenteerd casava ding wat tot deeg gestampt wordt en hier door bijna iedereen gesmaakt wordt, ik at het half op... en zo staan er nog een paar dingetjes te wachten op mijn tong voor de grote test... Maar goed, de meeste beesten zijn hier niet om op te eten... in Mole zie je zo de olifanten op een paar meter, ook Pumba is weer van de partij... en een familie Baboons, effe naam weer vergeten in het Nederlands, en andere aapkes... krokodilletjes... zij kwijnen weg in het niets naast wat ik in Oeganda heb gezien, daar ging er eentje tot 4 meter, hier maximum een meter... Anyways, ik kom daar aan en zie al onmiddellijk zo een troepke olifanten staan... nu, het was nog wachten op de 'tour'... was ik effe pissed dat bij het begin van de 2-uur durende tour bleek dat we daar 10 minuten bij die beesten bleven staan fotokes maken... zucht, een hele troep Hollanders... zegt Collette tegen Pieter-Jan HEE, ZIE DAAR HOE GAAF... WAAR WAAR antwoord Pieter-Jan... nu is het weg, antwoord Collette tja, in groep moet je niet door de natuur wandelen, dat heb ik nogal wel eens opgemerkt... Maar toch, achteraf als ik het er over had met andere toeristen hadden we blijkbaar geluk met wat wij gezien hadden, ondanks de losgeslagen Hollanders maar er was daar ook een koppel bij, Nederlanders... en daar was ik best wel gelukkig mee... dankzij die kerel had ik een matje om op te slapen, buiten... want ik heb niks bij op een muskietennet na... cool... anders was het de dubbel zo dure kamer van 5 euro ;-) Nu weten ze in dat park wat budget reizen is... ik had mijn eigen eten bij, sliep buiten, dronk van de kraan, ... maar de wandeling en inkom met studentenreductie heb ik wel betaald, waarom anders naar een Nationaal Park gaan... :-) Jawel, je hoort het goed, inkom betalen... het is denk ik de eerste keer... in het Afrika dat ik achter de rug had is er niet zo veel te doen, tenzij je graag vogeltjes kijkt... of kameel rijdt... of een stempel in je paspoort wil van Timbuktu (gene zever, dat kan voor een prijsje)... dat scheelt uiteraard financieel... hier is de hoofdkost transport en slapen...		</p>
		<p>In Ghana is het probleem voor mij nu vooral dat alles hier per kamer wordt gerekend, en ik vind maar geen toeristen om een kamer mee te delen... dat is dus jammer... want zo goed als geen dormitories... maar zo kom je wel nog eens op grappige plaatsen... de eerste nacht sliep ik in de 'police guest house' een plaatsje waar je als agent aan 3 per kamer kan slapen, en ik aan 5... ondanks de dubbele kamer toch nog goedkoper dan de 6.9 voor een enkel in het door Lonely Planet aangeraade goedkoopste hotel... vandaag slaap ik bij het rode kruis, ik voel me zelfs een tikkeltje slecht dat ik de prijs nog weten te drukken heb van 7 naar 6 Gcd, elders was het minimum 7.5 bij Lonely Planet aangeraade budget hotels... En gisteren heb ik bij een gezin geslapen die ook kamers verhuurde, in 1 of ander dorpke vlak bij Kakum Nationaal Park waar een 30 meter hoge hangbrug je door het regenwoud leidt... tja, 9 betalen om te kamperen... ik zeg tegen die gast... dan slaap ik nog liever hier aan de poort... en hij kwam met het adres van die familie op de proppen... 3.5 dus. De dag ervoor sliep ik in een oud Duits fort bij de kust... buiten, dat was goedkoper... iets meer dan een euro :-) en dan zie je uit op de kokosnoten bezaaide witte stranden, met mij als enige toerist... ellende... waar zijn die vrouwen als je ze nodig hebt :-) Dat er weinig toeristen zijn zou te maken hebben met de rellen die er enkele weken geleden waren, niks met toeristen te maken maar het stamhoofd wou geen plaats maken voor de opvolger... en blijkbaar was een deel van het dorp het er niet mee eens... dus, blijkbaar serieuze gevechten, inclusief geweerschoten... ik weet het wel niet zeker, dat is wat men mij daar vertelde... soit, ik heb er niet veel van gemerkt... nu hang ik dus weer rond in een stad, en waar ik morgen naartoe ga, dat weet ik eigenlijk nog niet...		</p>
		<p>Ik ben het kasteel hier gaan bezoeken en heb zelfs wat slavengeschiedenis meegekregen, daar gebruikten ze het kasteel voor, voor de deportatie... en naast de files van taxis en busjes die zich overal lijken te vormen, en de diepe riolen die best wel hun geurtje 'rot' op je af sturen valt er niet echt veel speciaals op... althans, toch niks dat nieuw is... al blijft het elke dag wel weer eens verrassend... maar dat zit 'm in de kleine dingen... Verrassen doet reizen me toch nog steeds, al is het niet meer zo veel en intens als het ooit geweest is... zo was ik onlangs aan het strand (Kokrobitey) en ik denk dat ik effe te lang in de zon gezeten had in een of ander rasta hang-out die ze de coffeeshop gedoopt hadden... werd ik me daar misselijk, op weg naar huis... en plots de intense drang om naar de wc te gaan, jammer genoeg de grote wc... het zweet begon me uit te breken... efkes gaan liggen in de schaduw hielp veel maar tja, ik moest kakken... komt er zo een Ghanees naar mij maar echt luisteren naar zijn pseudo Engels zat er voor mijn draaierige kop niet meer in.... dus, ik zeg, kerel, ik moet dringend naar de wc... waar kan ik dat hier doen... dus, die kerel neemt me mee het bosje in, iets achter het strand... blijkbaar schijt daar het hele dorp want de ene stront lag er naast de andere... dus, ik, best wel van de kaart, zie dat die kerel niet de minste aanstalte maakt om me daar alleen te laten zitten dus laat ik mijn broek zakken en hurk... eindelijk... ontlasting... in de ware zin van het woord... en die kerel staat daar gewoon op te zien, eigenlijk was hij maar bezig over iets betalen aangezien dat bos daar prive terrein zou zijn of zoiets... dus stel je voor, ik zit daar gehurkt mijn ding te doen, staat daar zo ne kerel op 1.5 meter van mij, aan mij uit te leggen dat ik toch iets moet betalen aan een of andere chief... dat had voor mij iets hallucinants, dus ik zeg: -kerel, ik zit hier ziek als een hond en jij stopt niet met zagen over geld, alsjeblief ?!- En ik was er nog niet onmiddellijk van af... ik verder, hij achter mij aan... maar ik heb geleerd me niet te snel te laten intimideren, dus ik heb hem gewoon laten zagen... hij wou me een weg laten inslaan maar ik ben gewoon terug het strand opgewandeld en ben hem of een of andere reden toch kwijtgeraakt.		</p>
		<p>En die rastas, dat is toch wel een grappig volk... zegt er me daar ene nadat ik hem aan de tand voelde over zijn rasta essentie... 'omdat ik vind dat je haar knippen verloren tijd is', en dat zegt dan iemand met een kopke netjes in orde gebracht tot piekfijn verzorgde dreadjes van vijf centimeter... en dat hangt dan daar wat rond... joviaal te wezen... TE joviaal, die mannen zijn na een nano-seconde je beste vriend... met hun vuist-handshake, en in Kokrobitey was het als een ziekte, bijna iedereen was daar bekeerd, niet zoals elders waar het enkel de 'toffe' verkopers zijn... al zijn dat ook dikwijls rappers, je weet wel, van die mannen die hun best doen om er zo gehandicapt mogelijk uit te zien (pedagoogjes, vergeef me), zowel lichamelijk als geestelijk... dat sleept dan met een voet achterna, een pet scheef op de kop, de broek op de knietjes en een taalgebruik van een 2 jaar oude brabbelaar... jow bro, you needa ya dope yow ? en dan die handjes shaken, allee... vuist tegen vuist... of onlangs, komt er zo een kerelke naar mij in de boot... hey man, what's up nigga ?? maar goed, sjans dat ze zo allemaal niet zijn.... De hand shake die je hier in de rest van Ghana tegenkomt is de knip handshake, je geeft elkaar de hand, laat die van elkaar afglijden en neemt elkaars vinger vast om die te gebruiken om met de ander zijn vinger te knippen... jawel, het lukt me al aardig, besef dan ook dat je dat misschien tien keer doet in een gesprek van 20 minuten... niks voor mij, maar tja, dat moet dan maar eh....		</p>
		<p>Dus nog efkes van Kokrobitey aan de beach.... hadden ze me daar een reggae optreden, maar ik heb het zo niet echt staan op Jamaicaanse mellow popdeuntjes op zn Bart Kael goes Jamaica, met fundamentalistisch christelijke ondertoon.... en dat kostte me dan nog geld ook, omdat ik toevallig in een tentje sliep in die toeristen hang-out... tenzij ik daar zou eten, dan is het gratis, maar het eten was er dan ook erg duur... de acrobaten die na de muziek kwamen heb ik gemist, de muziek overleven was teveel gevraagd... en efkes op het bed gaan liggen is tijdens mijn reis meestal het einde van de avond... Heb ik me daar twee dagen gerelaxed, eigenlijk best goed aangezien ik een beetje ziek was... ik had dan ook buiten geslapen een paar dagen ervoor... dat heb je als je totaal onvoorbereid naar een toeristen attractie vertrekt om daar dan vast te stellen dat er maar twee hotels zijn die dan ook nog beide even duur zijn... dus ben ik bij iemand in de tuin beland... maar aangezien ik geen matje heb, geen tent... en geen slaapzak... tja... de hond vond het maar niks, die vertrouwde het zaakje niet, en de kippen schrokken zich een aap toen ik ook bleek te bewegen... maar het had wel iets, een tuin in het groen... op het zand. In plaats van 14 Gcd betaalde ik er 1.5... je moet er iets voor over hebben... voor de hoogste waterval van West-Afrika... tja, als ik geweten had dat het even indrukwekkend zou zijn dan de grootste ijsberg van West-Afrika... maar de vlinders waren best wel cool, en ook de wandeling was best wel te pruimen...		</p>
		<p>Het bijhorende dorpje was ook al niet echt om vrolijk van te worden... ik moest nog geld terugkrijgen van een kerel die achteraf dan ook spoorloos bleek, niet dat het uitmaakte want ik had het zijn baas haarfijn uitgelegd... en ik vond hem ook terug, vrij hard bezopen rond een uur of 12 's middags, 4 uur nadat ik hem eerst ontmoette... hij zal het wel niet fijn gevonden hebben dat ik dat wisselgeld had uitbesteed aan mijn tuinman... en voor de rest ook weer van die kerels die beginnen zagen over geld... of om hun bier te betalen.... ze hebben daar dan ook echt niets anders te doen, veel werkloosheid en een grote afhankelijkheid van die enkele toeristen... Mijn hoop daar enkele dagen te kunnen blijven was dan ook al onmiddellijk met de grond gelijk gemaakt... Dus, dan toch maar naar Accra, de hoofdstad, in afwachting van mijn boottocht naar het noorden op maandag... en dat viel mee... ten eerste omdat de YMCA best wel goedkope bedden had, al duurde het een eeuwigheid om me er in te schrijven... en ten tweede, ook de stad viel beter mee dan gedacht... iets wat me opviel was vooral hoe de stad verandert tijdens de dag, de avond en de nacht... waar eerst winkeltjes staan vind je plots eet-stalletjes, en daarna liggen er gewoon een aantal mensen, hele families, te slapen... dat slapen was me vooral in Cape Coast opgevallen, aangezien ik in Accra tijdens de nacht vooral in een ander gedeelte van de stad was beland... dat heb je als je verloren loopt in de residentiele wijk...		</p>
		<p>Eh bien, in Accra heb ik ineens mijn eerste techno-sound gehoord in Afrika, voor zover ik me herinner... met andere woorden, ik stond daar in het uitgangsleven in Accra te genieten van het ritmische geluid en een paar shakende jonge meiskes die naar mijn bescheiden mening aan het werken waren, klanten lokken met hun poging tot sensuele bewegingen... geloof me, het is niet zo dat afrikanen zo ritmisch zijn dat het dansen ze allemaal is gegeven... soms denk ik zelfs het tegenovergestelde... en op die andere plaats waar ze mij naartoe gestuurd hadden waren er ook toeristen... en lokale bevolking, samen, zoals in Kumasi... en als je daar die vrouwen ziet dansen... met zo ne vent die hen dan ritmisch op de poep kletst... kinky dancing ?! en voor de rest veel volk dat daar dan op staat te kijken... want bier is duur, 60 eurocent voor 620 ml, dus, je hebt dus daar een publiek van kijklustige lokalen die toekijken van aan de overkant van de straat... Vandaag was ik vooral het publiek, mogelijk is er iets van op het nieuws gekomen maar waarschijnlijk niet... het is de 'African cup of Nations', het Afrikaans kampioenschap voetbal met andere woorden... en omdat het me toevallig uitkwam ben ik vandaag naar een match gaan kijken: Zuid Afrika - Angola 1-1, de andere match heb ik gemist (Tunesie-Senegal) vanwege de Afrikaanse tijd tijdens het reizen... een boot die met twee uur vertraging vertrekt... en daaropvolgend een bus die traag opvult, waarover later meer, en dan ook nog eens elke halte aandoet die je maar kan denken... soit, de laatste match heb ik gezien, en het ticket voor beide matchen kostte me nog geen 3 euro... dus, niet getreurd dat ik die andere match niet heb gezien, al is het wel een internationale match... dus, met voetbal van enig niveau... althans, doorgaans... echt geweldig was het zeker niet... en ook het stadium in Tamale is niet dat van Real Madrid... maar goed, het is nog altijd groter dan het grootste stadium waarin ik eerder voetbal zag, dat was Tielen waar ik zelf eens voetbalde met de reserven van Looi... De Hijsel heb ik wel eens gezien tijdens de Memorial van Damme, maar dat is dan weer geen voetbal... Had ik me daar dan weer pech dat ik opnieuw werd geconfronteerd met een hoge concentratie rand debielen, voetbal brengt duidelijk iets naar boven bij sommigen... de 7 jarig ogende jonge voor me kwam vijf keer zo volwassen over dan de 30 uitziende joelende pummels achter me... dan denk je, sjans dat er nog zoveel stoelen vrij zijn... wat wel minder was, naast het feit dat mijn goedkoop ticket me achter de verkeerde van twee goals had gepositioneerd, is dat er geen scherm was om herhalingen op te tonen... maar soit, je kan niet alles hebben voor 3 euro... dat is nu toch ook wel duidelijk...		</p>
		<p>Blijkbaar omschreef Lonely Planet ooit Ghana als Africa for beginners... en eigenlijk kan ik daar wel inkomen met hun bussen die best wel volgens plan lopen... zij lijken zelfs een plan te hebben ( al was dat in Burkina ook wel ietwat zo ), ik heb er zelfs al wel eens een rij gezien... dus niet overal dat gevecht om in die bus te geraken... met ellebogen over elkaar... tot zelfs de vuisten in het rond vliegen... dat zie je hier ook wel ( al mag je dat niet hardop tegen de trotse Ghanees zeggen ) en ook grappig was dat er bordjes stonden aan het tankstation dat je niet mag roken en je jouw gsm moet afzetten... grappig omdat niemand dat doet... maar er staat dan toch ten minste zo een bordje... De toeristenprijzen zijn ook beperkt, zowel in grootte als frequentie... dus, genoeg om te leren wat het is en niet te veel zodat je gefrustreerd en als een paranoia doorheen de markt je een weg baant... 't helpt ook dat er engels gesproken wordt, al moet je daar vooral niet teveel van voorstellen... zeker niet in meer rurale gebieden... dan bekijken ze je met van die grote ogen... om vervolgens angstvallig om zich heen te kijken in de hoop de Engelstalige te vinden die wel verstaat wat ik vraag... En er zijn ook minder van die scams, je weet wel... van die hartverscheurende verhalen die je er moeten tot aanzetten iets voor hen te kopen of zoiets... ik heb je ooit wel eens geschreven over een kerel in Mauritanie die Engelstalig was en een telefoonkaart nodig had om zijn familie te bellen... of die kerel wiens kind net gevierd werd maar geen geld had om er iets voor te kopen, nadat hij een kettingske cadeau had gegeven ( de jonge Franse toerist trapte erin ).... maar ook in Burkina kwam ik een Franse tegen die nogal vriendjes was geworden met iemand... je weet wel... als je diezelfde joviale gast al 13 keer bent tegen gekomen... wel, ze neemt hem mee naar de cinema... koopt twee tickets en gaat efkes naar de toilet... hij ruilt die twee tickets in voor geld en vertrekt ondertussen... tja, dan zit je wel effe met een kater... En je ziet het hier ook wel... veel meer auto's in plaats van motorfietsen... en ook de kledij is hier minder grappig om zien... want hier in Afrika is er een grote handel in tweedehands kledij van Europa... en arme mensen maken zich weinig zorgen over de kleur van hun schoenen als ze er al hebben, dus in armere landen zoals Burkina maar ook Ethiopie en zo, daar zie je mannen met een vrouwenhoed of schoenen... (het alternatief voor schoenen zijn herwerkte autobanden...) of gelijk wat dat je er niet bij past... soms heeft dit echt wel iets grappigs... in Ghana zijn ze toch wel weer iets beter gekleed... en past alles in het plaatje. Ik heb het zelfs eens opgezocht, Ghana staat 129ste op de HDI ranking, veel beter dan de 170+ voor Burkina, Mali en Niger... misschien dat het de mensen iets minder toeristgeld georienteerd maakt...		</p>
		<p>Er is ondertussen ook wel het een en ander gebeurt... zo heb ik mijn voorgaande 10 nachten als volgt doorgebracht: op grond in tuin-bed-bed-tent-tent-zit op bank-half lig op bank-lig op bank-lig op grond-bed... het is met andere woorden weer reizen geweest, en dat deed deugd na zo een periode van rasta mannen rond je heen te hebben op een strand waar het mooi is maar ook niks meer... nee hoor, voor mij hoeft dat niet te lang te duren, geef mij maar van alles aan mijn kop... dus, ik naar boven, het noorden bedoel ik... met de boot... Ik dus een ticket bestellen, voor derde klasse want dat was het laagste... kreeg ik toch wel geen ??? verrassend, ik kreeg enkel 2de klasse... dus, mevrouw, waarom, is dat geen discriminatie... vervelende vragen maar met glimlach... ocharme de madam, ze kreeg het serieus op haar heupen, ik wou niet wijken en bleef haar om verantwoording vragen... ze weigerde uiteindelijk zelfs met mij te praten... grappig is dan ook dat andere zich mengden en aan haar vroegen waarom ik geen ticket voor derde kreeg... dat gebeurt niet veel... meestal zijn mensen hier te bang om het op te nemen voor de toerist... daar is een vorm van moed voor nodig... en dat hebben ze hier niet allemaal... tja, dat heb je als je gewend bent met corruptie te leven, dan hou je je mond vooraleer iemand jou nekt... Ondertussen was ik al eens met de manager en de zijnen gaan praten, tis iets om je mee bezig te houden... en die mensen geven je ook maar een uitleg om je iets te zeggen... zoals, ja, maar dat is voor moeders met kinderen ( effectief reden voor mij om die euro extra te betalen ) maar dan zie je achteraf al die bleirende jung zitten in 2de waar ik uiteindelijk toch belandde... nee hoor, niks van al die onzin was waar... het verschil is dat je er de toilet geur bij krijgt in derde en in tweede de geur van het restaurant... goed... in plaats van me dat gewoon te zeggen... maar ondertussen had ik toch al weer wat vriendjes gemaakt, iemand betaalde bv. mijn bagage... zo zijn ze hier wel, er word je van alles gegeven maar iets aan hen geven kan dan weer niet... dus, dan spendeer je minuten om een cola te weigeren... zucht... tja, er zijn erger zaken... ik kreeg ook een bed aangeboden op de boot... maar dat heb ik geweigerd, en ze wilden mij bij eerste klas leggen ( gratis ) maar dat weigerde ik ook... en eten bieden ze hier ook geregeld aan... koekskes van de jonge kerel naast me, toch ook maar weer geweigerd... ik voel me anders achteraf ook verplicht iets te geven en zij pakken waarschijnlijk niets aan		</p>
		<p>Je bent in Afrika, dan moet je die zaken maar bij pakken... ook het ogenschijnlijk gebrek aan respect voor andermans nachtrust... want tja... hier kan iemand een slaapzaal inwandelen met een radio keihard aan terwijl er 2 man ligt te slapen, hier allemaal geen probleem... of iemand die gewoon een gesprek begint... zo maar... en dan gaat het hier over 's nachts eh, niet om 4 uur in de namiddag... Bien, hier is van alles aan het mislopen met de netwerk verbinding... dus er efkes een eind aan breien... morgen terug naar Burkina Faso... de laatste nieuwtjes, ik heb ondertussen hondenlever en hondenrib gegeten... en de lokale drank uitgetest... iets te, ietsje... en nog van alles, maar dat vul ik achteraf wel eens bij... als ik thuis ben... in minder dan een week		</p>
		<p>Dus ik was in Akosombo, en uiteindelijk dan toch dat tweede klas ticket gekocht... de vrouw kon zelfs opnieuw lachen en ze praatte weer met mij... en dan is het wel grappig... zo zei een collega 'als je een 2de klas ticket koopt dan trouwt ze met je'... geloof me, dat zou ik niet willen... maar dan spelen we uiteraard maar wat mee... we moeten het ietwat gezellig houden eh :-) Ondertussen had ik al heel wat nieuwe vriendjes gemaakt, sommigen duidelijk ook verbaasd over het feit dat ik geen derde klas ticket kon krijgen.... en ondertussen was ik ook mijn beklag al gaan doen bij een aantal mensen die daar werkten, inclusief de manager... blijkbaar zat ook de kerel die toen bij hem in zijn bureau zat bij mij op de boot... en hij kwam achteraf dan ook informeren naar wat ik er nu van vond, van tweede en derde klas.... ze wilden me zelfs naar eerste loodsen... maar ik wou niet..., hoor ik daar een gast zeggen... nee, die kerel heeft tweede betaald, hij is zo fatsoenlijk om dan niet in eerste te willen liggen, laat hem dan ook zo...		</p>
		<p>In Ghana kan vriendelijkheid vele gezichten aannemen, en ik kan me voorstellen dat mensen hiervan zeggen dat het de vriendelijkste zijn... al vermoed ik wel dat die mensen dan niet naar Burkina zijn geweest want daar heb je het zelfde... het zijn dan ook buurlanden... of zijn wij dan niet hetzelfde als... ;-) Maar dan de grappigere kant van het verhaal... ik zoek een plaatsje... je gaat dus aan een tafel zitten maar daar ligt daar een matraske op... tja, weet ik veel wat dat is... meer en meer volk komt op de boot en gaandeweg ziet het er zwart van het volk... ineens zie ik zo een big mama die in haar beste Engels zegt... I lay here, I come... slik... die gaat daar toch wel niet op de tafel liggen zeker... kan je je al voorstellen wat een zicht ik heb... zo een kont voor me... wat een vooruitzicht om dat de ganse nacht voor je te hebben... maar blijkbaar werkte dat daar zo... van die madammen die die boot nogal dikwijls nemen en dan zo zich hun eigen wetten hebben gepermiteerd... niks aan te doen... niet iedereen is daar dan gelukkig mee meen ik af te leiden uit de verhitte discussie elders op die boot met een soortgelijke big mama... en jawel hoor... de nacht valt en ze ligt daar pal voor me... de kerel rechts van me, een jong kerelke, eigende zich ook systematisch iets meer plaats toe zodat ik uiteindelijk helemaal aan het andere uiteinde van de bank al zittend in slaap viel met mijn kop op mijn rugzak naast de voeten van dat mens... dat kerelke op zich geen probleem mee... een snotbel maar hij kocht wel twee pakjes yoghurt met duidelijk de bedoeling er een van aan mij te geven... sympathiek zijn ze wel hoor... althans, afhankelijk van hoe je het bekijkt...		</p>
		<p>Als lerend organisme bereid ik me dan ook mentaal voor op de volgende nacht... assertief als ik op reis ben slaag ik erin van toch half in liggende positie te geraken... ik moet wel een moeder en rusteloze kleine aan mijn voeten permitteren maar ik had vorige nacht om mee te vergelijken... dus, geen probleem... al had ik menig maal liefst mijn hiel gebruik om de rusteloze kleine hardvoetig tot rust te gebaren... maar dat mag je allemaal niet denken... En zoals meestal met publiek transport zie je toch weer het echte leven... althans, zo voel ik dat aan... en er volgden al snel heel wat gesprekken over politiek, economie, big mammas voor je neus, whatever... nee, het was best wel interessant... en de mensen die kunnen, die praten maar wat graag om ook hun tijd mee in te vullen... En verder hou je je wat bezig met mensen begapen... ik was de enige toerist in 2de en dus ook 3de klasse, er waren nog drie witte in 1ste, en dan zo gans alleen is het alsof je er niet bent.... toch na een tijdje... en aangezien slechts enkelen Engels kunnen doen ook slechts enkele de moeite om met mij te communiceren... sommigen dan weer iets te veel... maar tja, je kan niet alles willen... Uiteraard, als je dan snachts om 0.30 arriveert dan sta je daar... alleen... ik begreep het systeem niet helemaal maar men had me gezegd dat ik op de boot kon blijven... dat bleek echter erg relatief, tot 3.30, tja, voor die enkele uurtjes... ik kan dan moeilijk beginnen slapen... stel dat de boot vertrekt en ik zit in dromenland... dan is het weer twee dagen van dat... nee... dan toch maar aan wal... het voordeel is wel dat vooraleer ik dat doorhad ik ook toeschouwer was van de wedstrijd 'win een tafel voor de nacht'... mensen komen duwend en trekkend met hun bagage binnengestormd om zich een goed plaatsje te bemachtigen.... grappig... je ziet zo van die dingen...		</p>
		<p>Ik aan wal, heb ik me daar maar ergens op een bank te slapen gelegd... tot 8 uur want dan vertrekt de ferry naar de overkant... dus, om 10 uur of zo vertrekt de ferry... ondertussen ben je getuigen van heel wat op en neer geloop van mensen en voertuigen om die ferry zo vol mogelijk te krijgen... de Frans sprekende verkopers stortten zich op mij, vanwege mijn beperkt mondje Frans... en effe later was er ook een agente die wel met me wou trouwen om in Europa te komen wonen... ik zou hier effectief nog van 't straat geraken... En dan alweer het grappige deel... dus we landen... zegt er daar iemand... de bus is bijna vol... ik begreep het allemaal niet 100%, maar plots gaat de valdeur naar beneden en begint er daar opnieuw een race... de wedstrijd 'ter-eerste-de-staatsbus-naar-Tamale-bereiken'... geloof me... een big mamma met bagage op de kop een poging zien doen om te lopen... tja... ze waren met velen, ik heb het niet gehaald... ook omdat ik wit ben... anderen na mij kregen nog wel een plaats in de overvolle bus... tja, dus, dan maar met kleine busjes in stapkes... duurder en meer tijdrovend, er is een reden dat een mens aan plotse onverantwoorde sport begint te doen...		</p>
		<p>Ik was niet de enige die me daarover zou kunnen opjagen, ook anderen mistten de bus... zo zat ik in de volgende bus, geen staatsbus, naast ne gast die naar de Africa Cup match in Tamale ging... rendez-vous om 5 uur... wel... het duurde en duurde vooraleer die bus opvulde... en hij zag zijn tijd wegtikken... zo kreeg iedereen een nummerke wat dan de stoel moest voorstellen... maar zonder veel nummerkes op de stoelen geeft dat uiteraard problemen... en met veel volk in een klein buske... je kan het je al voorstellen... en dan duurde het nog eens voor we effectief vertrokken... en zoals altijd in Afrika is dan de pijn nog niet geleden... ietwat later moest de eerste van de bus... voorzienend als we zijn zouden we een laag nummerke aan die persoon gegeven hebben, voorraan aan de bus... nee hoor, op de voorlaatste rij en middenin... die hele bus in rep en roer om die persoon er uit te laten... en dat was niet de laatste keer... mijn buurman zijn systeem raakte ondertussen ook enigszins overhit... maar dat maakte voor de relaxte chauffeur geen enkel verschil.... in volle vaart kruisten we een andere bus... die deed ons stoppen... dat neemt ook tijd in beslag... weet je waarom... iemand van de andere bus vroeg om ook nog wat houtskool op te pikken in een volgende dorpkes... mijn buurman overhitte meer dan de houtskool dat zou doen.... en rustig bolde we ons een weg richting Tamale...		</p>
		<p>Eindelijk daar aan gekomen moest ik een slaapplaats zoeken in een stad waar de Africa Cup voetbal gehouden werd, die avond... dus, ik content dat ik in het overvolle 'Police Guesthouse' op de grond kon slapen... tot verbazing van menig agent... trouwens, agenten in Afrika zijn de sympathiekste niet... je weet wel... corruptie... maar goed... ik had een slaapplaats zonder me blauw te moeten betalen... En de reis ging verder. sMorgens een bus zoeken, en richting Bolgatanga, daar was ik al geweest toen ik Ghana binnenkwam. Er stond daar een Zwarte voor me bij de bus die blijkbaar niet aan het geld dat hij moest betalen aan uit kon... snel had ik door dat hij Frans praatte en dus wellicht wel van Burkina zou zijn... Tja, blijkbaar een Senegalees die al jaren in Burkina werkte als ploegbaas. Hij was echt wel vriendelijk, ideaal op mijn terugreis naar Burkina om me er goesting in te geven. Uiteraard werd ik bij hem uitgenodigd, maar uiteraard, dat ging niet omdat ik niet mee door zou reizen naar Ouaga, eerst nog een tussenstop in Bolga. Hij was ook naar het voetbal geweest, tja, Senegal speelde tegen Tunesie, en ging achteraf ook in Acra enkele van de volgende matchen zien, maar vanwege het werk moest hij nog even terug naar Burkina.		</p>
		<p>In Bolga bleek het niet simpel om een kamerke te vinden. Tja, het zou simpel geweest zijn als ik 16 euro zou willen geven. De 'mission catholique' heeft slaapzalen maar was volledig volzet. De 'controller and accountant generals departement' daarentegen had nog wel een enkele kamer. Het was zijn 7 Gcd absoluut niet waard maar ik had geen alternatief. De dag erop zou er een plaatsje vrijkomen in 'Asongtaaba christian mother center'. In het stadje leek me niet zo erg veel te doen... mijn was gedaan, en gegeten... naar de tv gekeken, voetbal weet je... niet in een van de vele plaatsjes waar men met veel zit maar ergens waar men drank verkocht, met drie vrouwen die er halvelings zaten naar te kijken. Ik heb me daar nog eens een pintje gedronken, wel, fles. En dan had ik twee vragen voor enkele van die lokalen waar ik mijn tijd mee vul... waar vind ik hier hondenvlees, en wat kan ik doen om me hier een dag bezig te houden. Dat hondenvlees bleek in zekere zin best wel gemakkelijk, maar dan ook weer niet te. Ik dus mijn richtlijnen gekregen en gevolgd zodat ik daar ergens bijna bij de hondenbarbeque was aangekomen. Echter, komt daar ne weer een of andere kwiep me toe en begint me van alles te vragen... ik antwoord. Hij brengt me nog die laatste meters naar de barbeque en bestelt in mijn plaats. Ik kreeg daar iets toegestopt, waarvan ik dacht 'dit is raar vlees, is hondenvlees zo ?'. Eigenlijk vond ik het maar niks, en verdacht veel naar organen smaken. Hij krijgt mijn overschot en eet het gretig op. Op de terugweg confronteer ik hem met mijn idee dat het geen vlees maar lever was. Hij gaf aan van niet. Soit, ik dus naar de markt en na een paar vraagskes hier en daar heb ik weer een persoonlijke gids op weg naar hondenvlees. Niet lang daarna kreeg ik een stukje vlees te proeven, yummy, echt vlees... hondenrib.		</p>
		<p>En het bleef niet bij het eten, maar toen gingen we drinken. Ondertussen was het niet enkel mijn grappige gids die moeizaam verstaanbaar was en telkens zijn zin afsloot met 'aawm', alsof hij net zijn groot gelijk haalde in een discussie. Nu waren er ook nog twee andere gasten die naast me varkensvlees aan het kopen waren. Zij gaven aan dat er een lokale drank was... evidemment, een uitgelezen moment om eens iets te gaan proeven, toch niks te doen want aan mijn eerste vraag van daarstraks 'waar me mee bezig te houden' had ik nog geen antwoord. Blijkbaar is er daar dus een alcohol drankje van een soort graan, millet. Je drinkt dat in van die kleine barakskes of hutjes uit een halve calabash, zo een houtachtige schelp. En gaandeweg werd ik toch, samen met mijn drie vriendjes, een beetje vrolijk. Zo vliegt uiteindelijk een dag ook, zonder dat je iets doet. Daarenboven had ik iets gevonden om te doen de dag erop, naar de heuvels van Tongo. Ik de bus op, en dan wachten tot ze vol is... ondertussen eten kopen vanuit de bus die daar staat te staan... en dan zijn we vertrokken. De rit duurde veel minder lang dan de tijd dat ik daar stond te wachten. Ik kom daar aan in een dorpje, geen fluit te zien, en ik weet niet wat dat ik daar nu moet gaan doen. Het was op aanraden van iemand die ik in Bolga sprak. Efkes mijn fles gaan vullen en beginnen wandelen in de richting van de heuvels. Het bleek daar idd. best wel mooi te zijn, met grillige rotsformaties... op die enkele zich aan mij klevende kinderen na was het er een erg fijne wandeling... tot ik na drie kilometer het 'tourist center' tegenkwam. Die kerel verwachtte dat ik daar iets zou betalen voor naar zijn stenen te komen kijken. Wel, het ging daar efkes de verkeerde kant uit. Ik zeg: euh... ok, wel, tja, ik betaal niet... als dat wil zeggen dat ik moet terugkeren dan is dat zo maar ik betaal niet. Hij reageerde daar niet zo erg fijn op... tja... de stemmen werden luider en dan kreeg ik plots de vraag: 'why do you come to Ghana', ik dacht, ai, dat is een strikvraag ???, euh: om met de mensen te praten... hij antwoord: dat kan je in jouw land ook, daar zijn ook Ghanezen. Dat maakte het hem niet gemakkelijker toen even later zijn vrienden ter hulp kwamen en ik dat uitspeelde. Soit, ik ben terug gewandeld, en heb uiteraard niet betaald.		</p>
		<p>In de vroege ochtend was opstaan geen probleem, ik sliep er samen met een bende mannen die naar de begrafenis waren gekomen... en in Afrika is stil zijn als anderen slapen niet iets wat door iedereen gevolgd wordt, misschien wel enkel door toeristen. Het krieken van de dag en een auto vult zich op... je onderhandeld de prijs voor het zitje. Hij vroeg 5, ik wou er 3 geven, het werden er 4. Althans, dat had ik gedacht... een uur later stond ik daar nog, en ik had ondertussen mijn geld teruggekregen... blijkbaar vonden ze iemand die verder dan halfweg zou meerijden en dus ook iets meer zou betalen. Bummer. Nog een tijdje wachten, nog een lange tijd wachten... Ik had tijd, ik moest enkel voor 12 uur in Po zijn, het eerste stadje in Burkina, om naar de bank te gaan. Het is zaterdag en de bank is slechts open tot op de middag. Maar het duurde nu toch al erg lang. Ondertussen met iemand aan de praat geraakt... zo vul je die vier uren die je daar staat te schilderen. Uiteindelijk nog een betere prijs onderhandeld, 3 Gcd. En weg waren we... ondertussen al na 10 uur, zucht. De grenscontrole ging eigenlijk best wel vlot. Ik was er ook al geweest, en ik was de enige toerist in het busje. En daar stond ik, opnieuw in Burkina Faso. Op weg naar huis.		</p>
		<p>aan alles wat begint komt ook ooit een einde,		</p>
		<p>W.		</p>

	</div>

</div>

<br><br>

</body>
</html>

