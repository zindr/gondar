<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2017: Central Asia again</title>

</head>

<body>

<div class="container">

	<div class="col-md-9">
	<br/>
	<br/>

		<p>A short stopover in Belarus</p>

		<p>Belarus, een land waar je tot voor kort eigenlijk amper binnen zou kunnen tenzij je de hele bureaucratische molen met prijskaartje door zou willen. Dit zijn van die landen waar je moet voor uitgenodigd worden, en dat kan als je daarvoor betaalt maar dat is niet iets waar ik fan van ben. Eerder dit jaar, in februari 2017, is er een eerste opening. Als je het land in en uit vliegt en maximaal vijf dagen blijft dan kan het tegenwoordig dus zonder visum, dat scheelt, het is zelfs kosteloos. Dit was dan ook een echte opportuniteit, vooral toen ook bleek dat de goedkoopste vlucht naar centraal Azië over Minsk vloog. Voor Sara had ik de rechtstreekse heen en terug geboekt maar voor mij zou er een tussenstop in Minsk bij zitten voor 70 euro extra. Veel tijd was er niet om het land te bezoeken, vier nachten en de terugvlucht was al op de middag, maar in het Europese land dat het minst toeristen trekt is er dan ook niet zo heel veel te beleven, dus die vier en halve dag zouden voldoende moeten zijn voor een kennismaking met het land. Maar misschien kan ik dat niet zomaar zeggen, ik weet amper iets van dit land. Dat het vrij Russisch ging zijn van stijl, daar ging ik vanuit. En ik had ergens opgepikt dat het land allesbehalve armoede uitstraalde. Ik had ook op voorhand al gevonden dat er hostels waren maar recent dat die hostels blijkbaar allemaal vol zaten, toen nog geen idee waarom. Het zou dus plan trekken worden. Nu ja, nachttreinen gingen een optie zijn, dus maakte ik me niet teveel zorgen. Ik zou ook erg licht gepakt gaan, bijna alles ging met Sara mee, ik had enkel nog een klein rugzakje met het minimale in, dus een zakje waar ik gerust de hele dag zou kunnen mee rondlopen. Misschien dat de voorspelde regen en het vrij koude weer me meer zorgen baarde. En aan een grens zoals de deze, daar kan natuurlijk altijd iets mislopen, iets wat je over het hoofd hebt gezien. Dat ik amper informatie had over het land en dat mijn tablet er niet meer bij was, dat was misschien niet totaal geruststellend maar het was minder dan vijf dagen, dat houd je wellicht bijna overal wel uit en er was toch geen andere keuze meer. </p>

		<p>In de vroege ochtend land ik, neem afscheid en Sara verdwijnt de transit zone in terwijl ik naar de paspoortcontrole ga. Ik kreeg enkele vragen voorgeschoteld, geen probleem, ik wist wat ik er kwam doen, en ik moest mijn verzekering laten zien. Blijkbaar moet je hier een verzekering hebben, of er een kopen. Het is natuurlijk niet evident dat zij mijn bewijs van verzekering aanvaarden, het is een reclame foldertje in het Nederlands en een plastic kaartje met een nummer op. Ik doe mijn best om te vertalen waar ik overal voor verzekerd ben terwijl zij op de verkeerde kant van het plastic kaartje staart. Ze mocht natuurlijk altijd bellen naar de maatschappij in België, ik was in orde, maar dat deed ze uiteindelijk niet. Eigenlijk was de hele procedure best wel rechttoe rechtaan, ze telde na hoeveel dagen ik in het land zou blijven en gaf me een stempel. De volgende stap zou het wisselen van geld zijn en het nemen van de bus. Geld wisselen, dat kon worden uitgesteld want al onmiddellijk werd het duidelijk dat je hier met een debet of credit kaart heel veel kan doen, zoals een ticket kopen voor de bus naar het centrum. Een tijdje later zat ik dan ook op een busje dat helemaal naar het treinstation in het centrum reed. Bagage had ik niet, dus daarvoor moest ik ook niet extra betalen, blijkbaar normaal hier. Net zoals al duidelijk werd vanuit de lucht, hier is vooral veel leegte, al ben je vlak bij de stad. Eens de stad in veranderde dat uiteraard wel, brede lanen met grote vrij uniforme gebouwen. Wel, over de uniformiteit kan worden gediscussieerd, er stonden echt wel een aantal opvallende gebouwen ook. Maar over hte algemeen was het hier toch duidelijk de Russische stijl. En je wordt dan gedropt met achter je een gigantisch treinstation, en voor je de grote boulevard die als het ware bewaakt worden door twee imposante gebouwen, links en rechts van de boulevard. Het heeft echt wel iets, jammer van het weer, en ik kon me er even niet mee bezig houden, ik wist eigenlijk echt niet waar naartoe op dat moment. Het treinstation in, daar zou ik geld kunnen wisselen, maar er staan er veel aan te schuiven, dus de stad in, we zien wel, op zoek naar de toeristische dienst of een hostel waarvan ik wel wist dat ze waarschijnlijk vol zouden zitten.</p>

		<p>Mijn eerst indruk, op de twee imposante gebouwen en het treinstation na, was niet zo positief. Ik liep daar wat doelloos rond, behoorlijk fris, nergens een glimlach of iets dat er uit springt. Ik had nog eten van in Kazachstan, dus eten vinden was niet dringend, maar ik was wel tevreden nog een geldwisselaar te zien. 20 Euro heb ik gewisseld, echt niks, maar misschien kon ik hier wel veel met de kaart betalen, misschien was wisselen hier niet echt nodig. En de toeristische dienst vond ik ook, en dat maakte een groot verschil, toch bij deze toeristische dienst. In sommige landen zijn toeristische diensten steevast een maat voor niks, en eigenlijk wisten ze hier ook niet zo veel, maar ze hebben wel zitten rondbellen om te zien waar er nog plaats was voor mij. Dat scheelt toch echt wel, blijkbaar was het hier het feest van 950 jaar Minsk, en alles zat blijkbaar vol. Na wat rondbellen bleek dat er zaterdagnacht, binnen twee dagen, nog een bed vrij zou zijn, voor 1 nacht. Dat ben ik gaan boeken, en ik ben terug naar het treinstation gewandeld om er een retour te boeken naar Viciebsk, heen de eerstvolgende nacht en de nacht erna onmiddellijk al terug, twee nachten dat ik me dus geen zorgen moest maken over hostels. Ik was goed voorbereid met dank aan het internet van in de toeristendienst, op een papiertje had ik mijn treinritten geschreven, het was enkel een beetje moeilijk van het juiste loket te vinden. Klantvriendelijkheid, dat is hier niet echt een constante, soms houdt het op met een onvriendelijk ogend gebaar met een vinger in een of andere richting, soms doen ze echt wel moeite. Hier in Minsk is er blijkbaar dus ook een loket met iemand die Engels spreekt, dus, als je die vindt, dan gaat het vlotter, en al de rest probeert tot op zekere hoogte je naar die persoon te loodsen. Met mijn papiertje hoefde dat niet. Nu, met dit geregeld, moest ik me enkel nog bezighouden tot 's avonds. Mijn origineel plan was van onmiddellijk door te reizen maar ik moest snel herplannen, met dat ene bed in die ene hostel 2 dagen erna, en dus was het resultaat dat ik me die eerste dag in Minsk zou bezighouden.</p>

		<p>Wellicht lag het aan het weer, grijs, soms met een beetje regen, en behoorlijk fris, maar ik doolde er toch maar wat rond. Eigenlijk vond ik er, zeker de eerste uren, niks aan. De grote lanen, nergens echt gezellige plekjes te bespeuren. Ik zag er de volksrestaurantjes niet die ik in dit deel van de wereld kende. Blijkbaar gaat iedereen hier naar de McDonalds. Ik begrijp daar niet veel van, ik ga ernaartoe om naar de toilet te gaan, maar hier zie je dat spel vol zitten, met jong en oud. Het is ook een plek om efkes op te warmen. Voor de rest moet deze stad het blijkbaar hebben van enkele interessante gebouwen en de parken. Maar niet veel dat verrast, niet veel dat verstrooid, af en toe een moderne winkel binnen om nog wat verder op te warmen. Het viel wel op dat er het een en ander stond te gebeuren, er was veel dat nu werd klaargemaakt, standjes en zo. Maar voorlopig niks bijzonders. Het oude centrum had wel iets, dat was het moment dat ik toch wel voelde waarom sommige mensen zo positief verrast worden door Minsk, maar het nadeel is dat je daar onmiddellijk door bent, groot is het niet. De zoektocht was nu vooral naar waar ik binnen zou kunnen gaan, een volks cafeetje bijvoorbeeld. Hier zie je dan wel deuren die duidelijk suggereren dat er daar binnen alcohol gedronken wordt, maar het doorgaans niets verhullend, het kan een bordeel geweest zijn dat je binnenging. Ik had op dat moment niet veel goesting om zomaar ergens binnen te stappen zonder enig idee wat het zou zijn, dus verder wandelen. Het heeft een hele tijd geduurd, maar uiteindelijk heb ik wel van die volkrestaurantjes gevonden, vlak bij het station dan nog wel. Uit verveling en vanwege de koude ben ik bij de post binnengegaan, daar is een internet cafe, en het is op zich een mooi gebouw, monumentalistisch, maar dat zal niet verbazen. Toen de avond viel ben ik nog wat in het treinstation gaan wachten, ook al in zo een monumentalistische zaal. De vermoeidheid sloeg toe, eigenlijk wilde ik gewoon slapen, ik was doodop, maar ik durfde niet in slaap vallen in het station, je wil zo je trein niet missen. Ik dommelde af en toe wellicht een klein beetje in, het was vechten tegen de slaap, was ik content dat de trein er meer dan op tijd al stond, de trein in, en dan wachten tot ik mijn lakens kreeg. Het duurde te lang naar mijn goesting maar tja, nog efkes. Een groepje wou samenliggen en zo kreeg ik mijn eigen coupe, niet afgezonderd van de rest, dat is niet in platzkartny, maar nu ik de lakens kreeg kon ik wel onmiddellijk mijn kop neerleggen, en slapen. Eindelijk.</p>

		<p>Het was nog vroeg in de ochtend toen ik arriveerde in Viciebsk, ik moest er me dus de hele dag bezighouden, zonder hostel. Viciebsk werd online omschreven als een mooie stad, een beetje de culturele hoofdstad van het land. Het lag vlakbij de Russische grens en zou dus ook minder Europees zijn. Het station uit, de laan volgen tot aan de brug, over de rivier, en daar zie je het oude centrum. Dit was aangenaam, deze stad had onmiddellijk iets charmerends, enkel jammer van het koude en gure weer. Aan de overkant van de rivier openbaarde zich de kerk, een orthodoxe zoals je dat hier mag verwachten, op een heuvel. Daarachter lag ook de hostel, die zou volgens hostelworld volboekt zijn, maar dat bleek niet te kloppen. Tja, ik had mijn ticket terug al, dus het maakte niet uit, maar zo zie je maar, had ik hier zomaar aangekomen had ik wel degelijk nog een plaatsje gevonden in de enige hostel in de stad. Ik was niet naar die hostel gegaan om er een bed te vinden, maar wel informatie, want van deze stad wist ik enkel dat het een soort van culturele hoofdstad van het land was. Of dat waar zou zijn, ik zou het nooit uitvinden, want met de beperkte informatie in bijna engels die ik in de hostel kreeg was ik niet veel verder geholpen. Ik ben dan maar wat de sfeer gaan opsnuiven, wel, doelloos, het is een beetje het probleem in een land waar je de taal niet spreekt, en zij niet die van u, zonder toeristeninfrastructuur. Toerisme is hier echt wel zo goed als onbestaand. En in een land zoals is wordt zelfs het simpele een beetje moeilijk. Een winkel vinden, of een cafe, het leek niet zo voor de hand liggend. Wel ja, ik vond wel van die kleine winkeltje waar amper iets lag, en alles behalve goedkoop. Heel af en toe stonden er in die winkeltjes ook wel een paar stoeltjes en een tafeltje, het doet me vermoeden dat je er wel iets kan eten van snack en misschien wel een pint bier kan drinken, ik weet het niet. Hoe aangenaam het eerste zicht ook was, hoe weinig ik eraan vond toen ik daar wat ronddoolde. Het meest spectaculaire was misschien nog wel een expositie van oude oorlogsvliegtuigen die daar wat stonden te verkommeren. Eigenlijk zag ik het niet helemaal zitten van daar nog de hele dag te blijven, tot 's avonds laat. Ik had een foto van het houten kerkje, en een foto van de bekende kerk, dat zou het dan een beetje zijn. Misschien moest ik dan toch maar naar Polatsk gaan, een stadje, het oudste van het land, waar ik initieel naartoe wou maar wat sinds mijn herplanning eigenlijk uit de boot was gevallen. In de trein zitten is hier goedkoop en het is er warmer dan buiten op dit moment, dus misschien was dat wel het ding te doen. </p>

		<p>Opnieuw zoeken naar het loket. Als ze geen engels spreken is het doorgaans snel duidelijk wat het loket niet is, maar waar het dan wel is, dat is iets anders. Het wordt er niet simpeler op als dat dan blijkt in een aanpalend gebouw te zijn. Maar OK, ondanks dat de sfeer in dit land allesbehalve vriendelijkheid uitstraalt, ze zijn het dikwijls wel. De vrouw achter het loket komt gewoon effe vanachter haar loket en begeleid me tot aan de deur, wijzend op het andere gebouw. En zo heb ik ook de locale treintjes eens meegemaakt, kleinere treintjes met kleine houten bankjes, en dat gaat dan aan een slakkentempo doorheen het rurale noorden van het land. Zoals overal is het een verschil, stad en dorp, en dat is hier zeker ook zo. Dorpjes lijken een kleine verzameling huisjes op het eerste zicht, met daarin een armzalig treinstation, een paar mensen die daar rondhangen. Polatsk is wel groter, een geluk, anders had ik daar in tien minuten rond geweest. Ook hier was er het station, een brede laan het centrum in, en daar een paar pleinen met mooie gebouwen. Het grote geluk was dat de zon erdoor kwam, misschien dat dit wel de sfeer wat draaide, veel was er niet te zien maar ik heb er echt van genoten, met een pint bier en een lokaal gerecht voor me op een terras, een beetje op WiFi surfen. Eigenlijk was ik op zoek naar een volksrestaurant maar vond het niet in Viciebsk, hier zou ik het zeker niet vinden, een hamburgertent wel, en een paar plaatsen waar de jeugd ijsjes zat te eten, maar blijkbaar wordt er hier toch vooral veel op cafe gegeten. En het was wel degelijk lekker, iets met aardappelen en ui, met vlees, in de oven. Achter mij zaten een paar locals op leeftijd pinten te drinken. En zo kan een sfeer helemaal omdraaien. De toeristendienst, daaraan zal het niet gelegen hebben, die kon me niet verder helpen, geen Engels, niks te doen. Op een paar uur had ik het er echt wel gezien en ben ik dan maar stilaan teruggedraaid naar Viciebsk. Ik weet nog altijd niet waarom ze nu juist dit stadje hadden aangeraden, er zouden houten gebouwen staan, authentieke, en ik heb daar wel iets van gezien, een paar, maar of het dat nu was, geen idee. Opnieuw de trein op, kabbelend langs de dorpjes. Daar moest ik me nog bezighouden tot een uur of 11 als de trein zou vertrekken. </p>

		<p>De cafe vlak bij het station leek me wel iets, maar dat zou bijna sluiten, blijkbaar veel volk dat na het werk nog effe wat pinten ging kappen. Ik ben terug naar die kerk gewandeld, waar ook de hostel was. Vrijdag avond, het maakt ook hier duidelijk wat uit. Er was daar een cafe, meer een chalet, met buiten heel wat tafels waar mensen zaten te drinken, maar er werd ook gegeten en gedanst. Ik moest naar de WC en ben dan daar ook efkes binnengeweest maar zag het niet onmiddellijk. Druk, en mensen van duidelijk boven mijn leeftijd. De cafe er rechttegenover dan maar. De buitenwipper vroeg wat ik binnen ging doen, of ja, die vroeg iets. Toen duidelijk was dat ik toerist was ging hij een stapje opzij. Aan de toog had ik als toerist onmiddellijk iemand naast me staan die een babbeltje wou doen, een studente die wel degelijk prima Engels sprak. Ik weet niet of zij daar lang met mij zou hebben willen praten, ik zal het niet weten want mijn trein ging niet op mij wachten, maar het deed deugd, een tof gesprek in een toffe cafe, ik zal er wel de oudste geweest zijn maar het leeftijdsverschil viel nog mee. En zo zie je weer dat alle ervaringen toch heel afhankelijk zijn van toeval, ik vond het eigenlijk zelfs een beetje jammer dat ik er al zou moeten vertrekken, dat terwijl ik er die namiddag eigenlijk zo snel mogelijk weg wou. In ieder geval, ook duidelijk, er zijn hier wel degelijk toffe cafeetjes met vriendelijke mensen. Het was een lange dag geweest, die ochtend was ik nog maar geland, dus de trein op, en slapen. Slaaptreinen zijn een luxe, en hier een heel betaalbare luxe, maar de afstanden zijn net niet groot genoeg, nogal een geluk dat treinen soms wel eens een tijdje stilstaan in de stations. Ergens toekomen om 3 uur 's nachts is nu eenmaal niet echt aangenaam. Zes uur 's morgens, dat valt nog mee. En omdat ik geboekt had in de hostel kon ik daar al wat gaan opwarmen, efkes op de WiFi, en een koffietjes drinken. Ik moest nog wel wachten tot in de namiddag voor mijn bed, maar dat maakte niet uit. Ik moest nog beslissen wat ik zou gaan doen, daar had ik nu tijd voor, de vraag was of ik nog naar Brest zou doorreizen, en terug. </p>

		<p>950 jaar Minsk, er waren vele activiteiten, zondag zou er een marathon zijn, en nog veel meer, nu, zaterdag, zag je vanalles in gereedheid brengen want die avond was het feest, een volksfeest. In de hostel was het blijkbaar verzamelen geblazen voor een team die propaganda voerde voor Herbalive, niet mijn volk. De straten, het deed nog altijd niet wat het moest, omdat mijn eerste dag zo maar wat minnetjes was verlopen had ik een beetje schrik om hier nog eens een hele tijd te moeten doorkomen. Met twee opeenvolgende nachten in de trein had ik er wel geen problemen mee heel wat tijd rond te hangen in de hostel, ik heb me uitgebreid opgefrist met een warme douche. Maar ik ben hier uiteraard om de stad te bezoeken, dus ga ik ook de straat op. Ik voelde ondertussen wel dat er potentieel zit in deze stad. Nog eens op en neer, en nog eens, dat is zo een beetje wat er gebeurt in een stad als je eigenlijk nergens echt naartoe wil of kan. Op sommige plaatsen was de folklore toch al van start gegaan, met volksdans en zang, en lokale producten die aan de man werden gebracht. Ik ga ervan uit dat nagenoeg iedereen hier van Belarus is dus kopen de mensen toch ook hun eigen lokale producten. Ik was op zoek naar een volksrestaurant, en ik denk echt dat de universiteitscampus die men mij had aangeraden voor mij daarvoor off-limits was. Waarschijnlijk moet je hier echt de cafeetjes binnen zoals er al verschillende keer werd gesuggereerd, of ik moest terug naar het station. Maar alles begon stilaan te keren voor mij, de zon kwam erdoor en er begon meer en meer volk op straat te komen, de parken liepen vol. Er waren wedstrijdjes tussen brandweermannen, live muziek optredens, een echte braderij, en misschien nog het meest opvallend, een verkleedpartij die 950 jaren Minsk omvatte, met ridders, valkeniers, nepgevechten, maar ook al de jaren er tussen in, mensen in leger materiaal van in de 15 en 16 eeuw, de 19 en 20ste... Zo kon je veldkeuken eten, simpele kost van op het front. Er was een stoet waar iedereen verkleed en met respect voor de chronologie de arena doorwandelde, begeleid op mesmeriserende muziek. Ik vond er in ieder geval mijn draai wel.</p>

		<p>Ik heb mijn tijd goed kunnen vullen, al was het wel voortdurend op mijn eentje. Thuis zou ik van die dingen eigenlijk niet doen, voor een braderij als de deze kom ik echt niet buiten, maar nu heb ik me laten gaan en mezelf getrakteerd op een echte kermisworst. Ik heb er ook een paar pinten gedronken, echt iets om daar te doen, uit grote plastic bekers van een halve liter. De meeste mensen liepen hier rond met plastic bordjes met daar barbeque en zo op, en er werden ook wel wat pinten verzet. De avond viel en het werd drukker, ook in de straatjes in het oude gedeelte, met hier en daar straattheater, met cafeetjes die er nu wel uitzagen als echte cafees, met jazz muziek en zo, en veel volk. Zo verzeilde ik ook in andere delen van de stad, met monumentalistische gebouwen, zo zie je maar weer, Minsk werd behoorlijk aangenaam, ik zou er eigenlijk nog wel eens naar terug willen, maar dan misschien niet alleen, en zeker in het weekend. Dat was ook zo met Almaty, als je het van de cafeetjes moet hebben, dan is een weekdag misschien echt wel een probleem. En hier was het de dag der dagen, overal volk. Zelfs techno muziek galmde langs de boulevards op sommige plaatsen, van de terrasjes in de hippere straten. Het zal zo wellicht ook wel niet elk weekend zijn, en veel van de zaken hier zijn eigenlijk te flashy en upmarket voor mij, maar ik heb wel degelijk een aantal plaatskes gezien waar ik zou willen binnengaan. Maar ik ben nergens binnengegaan, alleen is ook maar alleen. Wie weet had ik het beter gedaan, ook in Viciebsk was ik zo onmiddellijk met iemand aan de praat geraakt. Nu kan dat ook wel te maken hebben met het kleinstedelijke, ik vermoed dat hier in Minsk mensen minder geneigd zijn van de buitenlander te herkennen en er een praatje mee te maken. Nog verder in de avond werd het stilaan tijd voor mij, ik had er genoeg van, van het dolen door straten, en zo zag ik geleidelijk aan volk buiten komen die duidelijk naar een club gingen, vrouwen sterk opgekleed en klaar om alle mannen hun hoofd te laten draaien. Hier zijn wel knappe vrouwen. Voor mij zijn ze wel wat jong en ik heb het geld en de goesting niet om een poging te doen ze voor mij te winnen, zelfs al zou ik zelf een pak jonger geweest zijn.</p>

		<p>Ik was zeker niet de eerste die al in de hostel was, de meesten lagen al in hun bed of waren zich aan het klaarmaken om te gaan slapen. Sommigen, ik vermoed jonge gasten die werkten in de hostel, die waren zich nog aan het voorbereiden om te vertrekken. De bedoeling was van de ochtend erna niet te laat op te staan en een trein te nemen naar Brest. Hoe tof de dag ook was geweest, om er nog anderhalve dag te zitten, alleen, dat zag ik niet zitten, dus was het plan van naar Brest af te zakken in de vroegte en dan 's avonds de nachttrein terug te nemen. Misschien had ik er wel vriendjes kunnen maken, maar de meesten waren enkel met hun eigen groep bezig. Er zat wel een zwarte, ik ben vergeten van welk Afrikaans land, die studeerde er journalistiek, vreemd, vreemd, zeer vreemd. Ik denk niet dat ze al van Belarus had gehoord voor ze naar hier kwam, maar in ieder geval, journalistiek studeren lijkt me iets dat je niet zomaar doet in de laatste Europese dictatuur zoals ze het hier wel eens noemen. Ze sprak daarenboven eigenlijk voornamelijk Frans, amper Engels, geen Russisch of lokale taal. Dat is niet simpel. Wellicht zullen die twee andere zwarten die ik in dit land gezien heb dan ook wel dat soort studenten zijn. Er zijn hier trouwens wel mensen die Engels spreken, maar meestal niet diegene die je verwacht, dus wel de student die je op straat tegen het lijf loopt, maar bijvoorbeeld niet de vrouw aan het loket van het hotel in het treinstation. Ze brachten me naar haar omdat ze mijn vraag niet begrepen, ik had er een lederen zakje verloren en wilde gewoon weten of ze iets hadden zoals 'gevonden voorwerpen'. Dat lijkt een simpele vraag maar hier lijkt het soms alsof ik van een andere planeet kom en ze zelfs mijn gebaren van geen kanten begrijpen. Dan denk je, OK, in het hotel waar gasten van overal kennen zullen ze wel Engels kennen, nee dus, maar wel de dochter van iemand die er zich kwam inchecken. Het probleem was zo van de baan, vlot Engels, de jeugd die hier studeert kan het best wel. Het zakje heb ik in ieder geval niet terug gevonden, maar het was me wel een ervaring, over hoe iets heel simpel ook heel erg moeilijk kan zijn. De vrouw aan het loket, die sprak ook behoorlijk Engels, toch aan het loket waar de vrouw zit die Engels praat. Ik heb er mijn heen en terug kaartjes dan ook zonder problemen kunnen kopen, snel heen overdag en dan traag terug overnacht. Morgen zou ik mijn vliegtuig al moeten nemen.</p>

		<p>In Brest belandde ik op een marktje, aangenaam. Vlakbij was het busstation, daar waren er bussen naar het nationale park. Nu moest ik beslissingen nemen. Veel tijd had ik niet, er zou een bus vertrekken binnen een uurtje en ik zou dan vier uur in het nationale park kunnen blijven en terugkeren, maar dan zou ik amper iets van Brest te zien krijgen. Ik zou ook in Brest kunnen blijven, maar dan zou het misschien weer een hele lange dag worden, opnieuw een stad. Dat nationale park, eigenlijk leek me dat wel iets, het ligt tegen de Poolse grens en het park is effectief grensoverschrijdend. Ik weet dat het park aan de Poolse kant enkel te betreden is met een gids en behoorlijk prijzig is, dat omdat het het laatste oerbos van Europa zou zijn. Het laatste oerbos, met echte Europese bizons, eigenlijk leek me dat wel iets, maar wat zou ik daar van zien op slechts 4 uur, totaal onvoorbereid, dat was maar de vraag. Als ik de volgende bus niet zou nemen, dan zou de beslissing gemaakt zijn, dan ging het niet door, en dus eerst efkes de sfeer in Brest gaan opsnuiven, daar had ik geen tijd voor. Je kan niet alles hebben, ik heb dan maar voor de diversiteit gekozen, het natuurpark, wat het ook zou worden, het zou in ieder geval anders zijn dan nog een stad, en ik zou er met de bus naartoe gaan, door het rurale westen van het land, dat is op zich wellicht interessant. Ik had nog effe tijd dus heb ik ook nog iets gegeten boven de markt in een bijna leeg volksrestaurant, en ik ben nog een grote pint gaan drinken op een terrasje nabij de markt. Dat was wel tof, best wel een gezellige plaats. Wat wel opvalt is hoeveel mensen hier in de late voormiddag al behoorlijk bezopen rondlopen, soms behoorlijk vervelend. Er liggen er ook hier en daar wel eens tegen de grond. Dus, als je hier op de middag een pint zit te drinken, dan is dat normaal. Enkel jammer dat ik geen internet had, ondanks dat op het raam van de kebabzaak stond dat er WiFi was, wel, dat was dus niet zo, eigenlijk geen verrassing, het zou omgekeerd pas een verrassing geweest zijn. Tijd om naar de bus te gaan, ik had mijn ticketje, maar geen idee waar ik zou belanden. </p>

		<p>In een klein busje, iets van een twintig zitplaatsjes, ploegden we ons een weg door het platteland. Het contrast met Minsk is groot, vooral omdat het er hier echt wel leeg en armzalig uitziet. De dorpjes zijn hier klein met heel veel leegte er rond. Straten lijken allemaal te verdwijnen in de weides rondom. Maar het doet wat het moet doen, het biedt een andere kijk op het land. Veel ander verkeer is er ook niet, ik vermoed dat de meeste mensen met geld in de stad wonen. Uiteindelijk, aan het eind van de rit, arriveren we bij het nationale park, Belavezhskaya Pushcha, de trots van Belarus, naar verluidt. Niet enkel zou het er nog echt oerbos zijn, er zitten ook bizons, Europese bizons, en dat is blijkbaar bijzonder. Ik had echter maar 4 uur, dus ik ging ervan uit dat ik niet zomaar in het wild beestjes ging zien tenzij het er eigenlijk meer een dierentuin zou zijn. Nu ja, ik hoopte van toch minstens een vleugje oerbos mee te pikken. Het probleem is en blijft hier natuurlijk de communicatie. De kerel achter het loket kon mij niks vertellen, hij zal wel alles geweten hebben maar Engels, daar had niemand van de vier achter het loket al van gehoord. Ik zag een paar borden, met informatie, maar daar geraakte ik ook niet echt wijs uit. Voor een aantal zaken moest ik betalen, onder andere om beestjes in het wild te zien, een aantal zaken waren misschien iets te nipt om zeker nog mijn vervoer terug te kunnen nemen, dus ik heb het dan maar bij iets simpel gehouden. Misschien had ik het er op moeten wagen, ik weet niet, maar het deel dat ik gedaan heb was alles behalve indrukwekkend, een wandeling in het bos, zo leek het, een bos zoals we dat bij ons thuis ook hebben. Misschien is een oerbos eigenlijk iets dat niet anders is dan het bos dat ik van thuis ken, dat is mogelijk, dan ben ik in het oerbos geweest, maar anders zou het ook kunnen dat ik daar niet echt geraakt ben. Er stonden wel plaatjes met informatie over het type boom en zo, maar daar kon ik ook niet veel van maken. Ik had nog tijd over en ik had een ticket voor een specifieke bus, dus ik moest me nog wat bezig houden, en op mijn tweede korte wandeling kwam ik dan ook voorbij de lokale bizon dierentuin, dus ik kan zeggen dat ik ze gezien heb, maar goed, daar zijn dierentuinen voor. De wandeling zelf had iets van in een wei wandelen, omgeven door bos. </p>

		<p>Er liepen daar veel families rond, het was dus best wel een populaire plaats. En koppeltjes, die gingen naar het meer, niet te ver, ver wandelen dat is volgens mij niks voor de local, wandelingen gingen dan voor de meeste mensen volgens mij vooral naar het eerste meer en terug. Je zag er ook mensen op de fiets rijden, dat kon je hier huren. Dat draagt natuurlijk niet bij tot het 'oerbos' gevoel. Er reed zelfs een treintje, ook voor de families. Zou het aan de Poolse kant dan niet veel beter zijn. Ondertussen ben ik iemand tegen gekomen die aan de Poolse kant is geweest, blijkbaar was het daar ook allesbehalve bijzonder, misschien is het oerbos gewoon ook maar dat. Het kan niet altijd even spectaculair zijn bedenk ik me dan maar. De tijd om terug te gaan is er, samen wachten met bussen toeristen, en niet allemaal families, ook andere toeristen bussen met mensen van andere delen van het land die hier speciaal naartoe komen. Ondertussen zag je hier heel wat mensen champignons plukken, van die grote, illegaal, dat is ook duidelijk, anders moesten ze niet zo discreet zijn. Misschien dat het elders mag, maar duidelijk niet in het nationale park. Die zaten ook bij ons op de bus, en naast mij zat een rus, een jonge IT'er die voor zijn werk in Brest rondhing en dan maar van de gelegenheid gebruik maakte om even naar het nationale park af te zakken, hij was er maar een goeie twee uur geweest. En zo werd de terugweg nog een behoorlijk sociaal gegeven, hij had over alles een mening, en ik moest me toch een beetje inhouden, het was niet altijd een mening waar ik me helemaal in terug vond, wellicht te verklaren dat hij een nogal pro-russische houding in nam, niet volledig ontdaan van enig nationalisme. Misschien had hij wel een punt, toch soms, ik kijk uiteraard ook met een serieuze bias naar de wereld, misschien bekijk ik het allemaal te Europees, maar doen alsof het in Rusland allemaal prima ging, met een inflatie van x3, dat ging er bij mij niet helemaal in. Hij vroeg of ik met hem nog een pint zou willen gaan drinken, maar dat heb ik afgewimpeld, nochtans, hij was best wel interessant, maar na een vol uur discussieren en vooral met het vooruitzicht van maar een paar uur te hebben in Brest zag ik dat toch niet echt zitten. Dag Rus, tot de volgende.</p>

		<p>Het was ondertussen toch al een beetje laat, maar ik moest nog maar 1 ding doen en dat is naar het fort gaan. Blijkbaar is dat het ding te doen in Brest. Nu had mijn russische vriend al wel laten verstaan dat het museum vooral interessant was vanuit historisch oogpunt, ik leidde uit zijn commentaar ook af dat je daar niks echt spectaculair zou moeten verwachten. Dus, toen bleek dat het stilaan toch ietwat donker begon te worden, wetende dat het museum gesloten zou zijn en ik nog wel een paar kilometer zou moeten wandelen, heb ik het toch maar voor bekeken gehouden. Een andere toeristische hotspot ben ik ook gepasseerd, een heuse verzameling van treinstellen, ik heb er van buitenuit een aantal kunnen zien, wellicht wel interessant voor de geinsteresseerden, ik wandelde verder. Wat ik ook ondertussen passeerde was de hoofdstraat van Brest, een aangename straat met ook wat volk op, met een aantal kroegen en eetzaken. Het zag er op zich eigenlijk wel gezellig uit, ondanks dat het hier een zondag was, en je zou verwachten dat het dan toch al wat minder volk op straat is. Maar het was nog vroeg. Wat wel opviel was het grote verschil tussen de meer opgekuiste stijl van de hoofdstraat en de gezelligheid van het meer authentieke marktje waar ik eerder die dag was. Heel erg ver lagen die ook van elkaar niet verwijderd, het verraste zelfs hoe dichtbij hier alles was, behalve dan het fort dat echt nagenoeg op de grens lag met Polen. Na een beetje ronddolen ben ik toch maar stilaan richting trein gegaan, ik loop hier ook vooral maar in mijn eentje rond en de Rus van eerder die dag kwam ik niet meer tegen. Hij koos voor een extra nacht in een hotel en de snelle trein van morgen, op enkele uren kan je er in principe zijn, in Minsk, terwijl ik voor de trage en goedkope optie heb gekozen, de nachttrein die dan traag gaat en op veel plastsen stilstaat zodat je er toch je 8 uur slaap kan in hebben. De trein stond er al, dus dan kan je instappen en wachten tot ze langskomen met de lakens, dan is het bedtijd, prima nachten vind ik dat, hobbelend over de sporen. </p>

		<p>Dat was het dan voor mij, voor Belarus, het was een goeie keuze geweest van hier een tussenstop te maken, het was misschien met momenten wel een beetje een eenzame reis maar ik heb doorgaans mijn tijd toch goed gevuld gekregen. Bij aankomst in Minsk had ik nog de tijd om iets gaan te eten, eten te gaan kopen voor onderweg, en dan een bus uit te zoeken. Misschien was ik iets te veel op mijn gemak, want toen bleek dat de volgende bus al volgeboekt was, en dus ik nog een extra half uur zou moeten wachten leek het me toch een beetje spannend te worden. Hier wil je dus je vliegtuig niet missen, ik moest die dag het land uit, dat was duidelijk, en als ik mijn vliegtuig zou missen weet ik niet hoe ik dat zou regelen. OK, misschien iets te vlug het ergste verondersteld want eigenlijk verliep de terugrit zonder problemen of vertragingen, heel druk was het niet in de stad en eens die gepasseerd is het alsof je de hele weg voor jezelf hebt. Mijn 20 euro die ik wisselde op de eerste dag, die was net op tijd op. Doorgaans kan je hier met de kaart betalen dus eigenlijk heb je hier amper cash nodig. Nog even een paar flessen alcohol kopen, en ik kon wachten op mijn vlucht naar Charleroi. Ik vraag het me af of ik nog zou terugkomen, het is niet ver van huis en het heeft wel iets, Belarus, maar ik zou er wel voor zorgen dat het niet meer alleen zou zijn en vooral dat ik het weekend hier zit. Aan de andere kant, er zijn veel andere plaatsen die wellicht simpeler zijn en meer te bieden hebben. Voor het eten op Belavia vliegtuigen moet je he tin ieder geval niet doen, dat was slecht, en voor het comfort ook niet, zelfs in mijn geupgrade eerste klas moest je niets meer verwachten dan de basis. Belaurs daarentegen, daar was wel degelijk soms dat klein tikkeltje meer.</p>

		<p>W.
		</p>

	</div>

</div>

<br><br>

</body>
</html>