<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>

		<p>Opnieuw naar Zuid Oost Azie, opnieuw naar Indonesia. Deze keer zou ik er een paar eilanden bij doen, plaatsen waar ik vorige ZOA trip nog niet was geweest. Dus, het vliegtuig op en zoals dat bij mij dikwijls loopt omdat ik de goedkoopste vluchten uitzoek is dat allemaal met een beetje een omweg. Eerst met de vlieger over china, met een 9 uur durende lay-over in Guangzhou, dat zou genoeg moeten zijn om ergens een tablet pc te kopen, wel, in china iets kopen waar ik nougabollen van ken... het was afwachten, dan de vlieger naar Jakarta waar ik een lay-over had van een 24 uur, genoeg om effe de stad in te trekken om toch ook ooit in de hoofdstad van Indonesie geweest te zijn, al zou het wellicht niet echt de moeite zijn. En dan verder naar Makassar, in Sulawesi, waar ik zou bekijken hoe het zou zitten met de ferry naar Flores, want die zijn er soms maar om de week of 14 dagen... en dat zou bepalen wanneer ik van daar zou verder trekken en terug... want vanuit Makassar zou ik dan uiteindelijk in Kuala Lumpur moeten belanden, Maleisie, voor de rest van de landen... Die vliegtuig veiligheid, dat is toch ook maar een beetje raar, wat je mee mag nemen en wat niet, en ook het verschil in hoe en wat ze onderzoeken. In nederland hadden ze een sjiek ogend machien staan, daar moet je helemaal in en dan armen de lucht in... dan zie je op het scherm al de verborgen items dat je nog meehebt... wel, dat zou moeten, mijn poshke aan mijn been hebben ze niet opgemerkt, althans, het machien gaf aan dat ik volledig in orde was, ook de toespeld die in mijn broek stak liet het machien niet reageren... ik heb ook nog ne full body check of twee gehad, maar de eerste die ging niet tot mijn onderbenen, de tweede deed dat wel, maar die voelde dat poshke ook niet... tis niet dat het niet te voelen is, in engeland hebben ze het ooit gevonden, ik weet het toch niet hoor, tis volgens mij toch ook maar voor een stuk voor de vorm, maar goed, er is niet buiten te kunnen. Dus, de drie delen van Brussel naar Jakarta.		</p>
		<p>Wel, deel 1... de vlieger naar Amsterdam en verder naar Guangzhou. Blijkbaar was mijn bagage niet incheckbaar tot Indonesie, omdat de vlucht van China met het Indonesische Garuda zou lopen... niet fijn, dat wil zeggen dat ik met mijn bagage zit tijdens mijn tripje naar de stad in China... het zag er effe nog slechter uit, de official suggereerde dat ik misschien niet buiten de luchthaven mocht, shit, dat voor 9 uur... maar gelukkig, geen probleem, uiteindelijk, dus, met bagage naar de stad, met de metro ergens naar het district waar ze computers verkopen... en een district was het... niet te geloven, allemaal computer winkels, ik daar ene binnen, blijkt... 5 etages... ok, en dan moet ik daar iets gaan uit kiezen, ik heb zo een ding nog nooit vastgehad. Tja, dan maar wat rondlopen tot je iets ziet wat met prijs staat aangegeven, veel was dat niet... dus, dan ga ik maar voor de goedkoop, en dat was het ook, 50 euro, nen tablet, ik vraag, naief als ik ben, daar kan ik mee op internet, toch effe checken, je weet nooit, skype, geen probleem ? Hij geeft me dat ding in mijn handen, ik mocht kijken, euh, tja, en nu... het was dan ook duidelijk dat ik er geen verstand van had, de prijs stond vermeld, dus, het zal dat wel waard zijn eh, goedkoop voor goedkope brol, dus dat is het dan geworden, ne N12 voor de kenners. Daarna effe de stad in, hhmmmmm lekker eten, en voor de rest gewoon een grote stad, ik zou er mijn vakantie tijd niet in willen steken, maar goed, nu ben ik eens in China geweest, en het eten is er echt wel lekker zo langs de weg... pikante noedels. Aangezien het begon te regenen en ik niet echt onmiddellijk ik wist waar ik perse naartoe wou dan toch maar goed op tijd terug naar de luchthaven. Eens daar bleek echter dat de regen wel erg hevig was, dus, 3.5 uur vertraging... dus, had ik die vlieger naar Makassar genomen die ik eerst wou nemen, die zou ik hebben gemist, gelukkig dat ik een dagje voorzien had voor de zekerheid. Maar ook om naar de stad te gaan met het openbaar vervoer was het te laat, dus, in de luchthaven slapen...		</p>
		<p>Het dagje Jakarta, wel, daar de straat over steken, als een mens iets onthoudt van Jakarta dan is het de straat oversteken, dat is voor sommige onder ons zelfs onmogelijk volgens mij... ik heb al in veel steden in azie hectische straten gezien maar hier had ik het toch ook wel niet gemakkelijk... overal snelle brommers en autos, bijna geen zebrapaden, bruggen of tunnels, een constante flow van verkeer en wat je dan moet doen, erg simpel, rustig overwandelen en erop vertrouwen dat het verkeer zich aan jou aanpast, de heilige regel is daarbij geen bruuske bewegingen te maken en aan een constante pas door te gaan. Wel, grappig genoeg, er was daar een zebrapad, met knopje om het rood licht op te laten springen... wel, weet je wat daar grappig aan is, het rood springt aan en bijna niemand stopt... dus, van die becak bestuurders, dat is hier een karreke met ne brommer achter om mensen te vervoeren, die springt daar de weg op om mij te helpen overloodsen... het moet gezegd, de mensen zijn zoals ik ze me herinner van lang geleden, vriendelijk, behulpzaam, nieuwsgierig, ... zelfs schattig. Als je wandelt op straat hoor je om de haverklap 'hey mister'... maar ik raad je toch niet aan ooit in Jakarta rond te hangen, er is daar niks wat je niet kan missen. Ik ben de kerk en de moskee gaan bezoeken, dat was wel cava, de moskees zijn hier anders dan in de rest van de moslimwereld, veel hoekiger, en ik kreeg er een gratis maar wel verplichte rondleiding bij. Dat was het voorlopig voor deel twee, nu de vlieger op naar deel drie, makassar in Sulawesi.		</p>
		<p>Air Asia Indonesia is hier de low cost carier, dat is goedkoop maar ik was wel vergeten dat dat zonder eten is. En toen ik op de luchthaven vroeg of ik het kraantjeswater kon drinken werd me dat afgeraden... grappig genoeg, die kerel is zijn drinken gaan halen en gaf het mij, dat was dus de gast die de wc's kuiste. Schatjes zijn het. In Makassar stond Ikhsan te wachten, iemand die me zou hosten bij het couchsurfen. Voor de mensen die het niet kennen, couchsurfing is een netwerk van mensen die gratis een sofa ter beschikking stellen voor reizigers, of die van die sofa's gebruik maken. Nu, mijn host was zo sympathiek dat hij mij om 2 uur snachts aan de luchthaven stond op te wachten, allemaal voor niks, kan je dat geloven. Hij stond daar die dag eerder ook om een koreaanse op te halen, wij waren zijn twee gasten, en in het huis was zoveel plaats dat we ook elk nog onze kamer hadden ook, en internet, toch als er niemand anders op bezig was want er woonde ook een ierse. Bij couchsurfen had ik het al eens voor dat ik veel moest wachten op mijn host en me aan hem moest aanpassen, maar Ikhsan reed tijdens zijn pauzes op het werk met ons rond in zijn krakkemikkig busje. Dat hoefde hij niet te doen, maar hij deed het wel. Dan krijg je ook nog eens een stuk Kentucky Fried Chicken gepresenteerd, euh... dat hoefde echt niet... dat allemaal om maar te zeggen hoe genereus sommige mensen zijn. Op zijn internet kon ik de ferry schemas opzoeken, en onmiddellijk bleek dat ik heel wat moest herplannen. De schemas waren niet zoals ik ze had geextrapoleerd uit de schemas van de maand ervoor, alles was anders. Wel, het nieuwe plan was dus van eerst naar Flores af te zakken en dan terug te keren naar Sulawesi, maar dan zat ik wel twee dagen vast in Makassar, een grijze stad. De jet lag die ik had was bijna een voordeel, heb wel wat bijgeslapen.		</p>
		<p>Wat bleek, zijn vriendjes gingen niet ver van Makassar iets bezoeken en misschien kon ik wel met hen mee. Voor mij ok, ik had eigenlijk niet echt zin om vroeg op te staan en vijf uur in een bus te gaan zitten om de dag erna terug te komen, dat was alvast het alternatief dat ik voor ogen had.... maar in indonesie spreken ze zoals in vele plaatsen in de wereld van rubberen tijd, iets plannen hier is soms echt wel zinloos, tenzij het zaken zijn kan je er niet op vertrouwen dat mensen op tijd zijn, dus, namiddag werd uiteindelijk 16h. En dan met het brommerke, ik achterop, een uurke of twee naar het zuiden waar het tweede grootste Kars gebergte ter wereld zou zijn... en daar zouden we slapen, ik weet niet wat zij van plan waren maar het was duidelijk dat wat ze wilden doen niet lukte, dus, we belandden in een moskee. Ook goed, ik met drie vroege twintigers uit indonesie in een moskee in een godvergeten dorpke naaste de bergen. Toeristen van buitenaf komen hier amper omdat het vrij moeilijk te bereiken is zonder eigen vervoer. Ik had nu vervoer. In de ochtend naar het plaatsje waar het bootje lag, en daar wachten op de vriendjes... blijkbaar moest er nog volk komen... wel, wachten, vier uur hebben we gewacht op die vriendjes, en toen die kwamen namen die blijkbaar een ander bootje, dus wachten hoefde helemaal niet... niet te geloven... nu goed, het boottochtje was kort maar wel aangenaam langs kustmangroves omgeven door kars gesteenten, dat om uiteindelijk in een vallei te komen dat zondermeer idyllisch was., maar tja, na een half uur weer weg, dat had je van al dat wachten... anderhalve dag onderweg, om anderhalf uur ergens te zijn, gelukkig dat die gasten op zich wel aangenaam waren en ik van die ervaringen echt wel plezant vind. Tis ook met dat soort volk dat je plots in een warung zit bij de studenten, zo een eetstalletje, spotgoedkoop, tja, de alma indonesische stijl. Van zoiets begin ik op te leven, vanalles proeven maar wel weten dat het goedkoop is... in buurten komen waar normaal geen toeristen komen... dat was ook zo met mijn host, die bracht mij naar de goedkope eetstalletjes, en als het iets duurder was dan was het nog de correcte prijs.		</p>
		<p>Het waren wel ok dagen daar in Makassar, niks om iemand aan te raden maar op zich wel cava. Ik zou er ook nog terug belanden omdat daar mijn vliegtuig naar Maleisie vertrekt. En zo was het ondertussen tijd om te vertrekken, een ticketje kopen voor de ferry... en dan zou ik 24 uur later op Flores zijn... Snel gaat het hier niet, tenzij met het vliegtuig, maar ik verkies de ferry... niet in het minste omdat dat slechts 11 euro was. Je krijgt dan een slaapplaats samen met 13 anderen en drie keer heel simpel eten... de mensen waar je bij zit, tja, die proberen met je te praten maar hun engels was zo beperkt dat het een vrij beperkt gesprek bleek. Maar ook daar, het zijn schatjes... Dus, so far so good, op 5 april moet ik terug naar Makassar, en op 18 april vlieg ik naar Maleisie met een dag lay-over vooraleer naar Japan te vliegen. Maar eerst Indonesie nog doortrekken.		</p>
		<p>Het is eigenlijk snel duidelijk, Sulawesi en Flores zijn Bali niet... in Bali is het enkel om geld te doen, voor wat ik me nog herinner van in 1998, dat was echt niet plezant... de enige mensen waar je tegen praat zijn mensen die iets van je willen of mensen die je zelf nodig hebt zoals busbestuurders, en die interaktie draait steevast om geld... wel, het is hier duidelijk Bali niet. Op de Pelni boot, je ligt daar te liggen op iets dat op een bed lijkt, met vele samen... en er zijn in indonesie dan zeker wel pogingen om te communiceren maar dat verloopt toch stroef hier, het engels is niet zo doorgedrongen zoals in Bali. Maar de mensen hebben het goed met je voor, dat blijkt vooral bij aankomst, je wordt dan echt wel verder geholpen, veel veel meer dan dat je zou gevraagd hebben... zo had de kerel die naast me lag me aangeboden te helpen, hij zette mij op een busje, en blijkbaar zaten daar de meeste van onze coupe in, ik vermoed dat omdat hij van in de buurt was hij goedkoop transport had geregeld, maar wel iets speciaals voor mij... ik werd bij hem uitgenodigd, hij sprak amper engels maar iets later zat ik wel bij hem in zijn huis, samen met zijn familie, hij betaalde mijn busrit, dat had niet gehoeven, hij gaf me eten, en de ochtend erna regelde hij een bus en gaf me nog wat eten en drinken mee... welkom in Flores. Tis niet de enige die erg vriendelijk was, maar dit kan toch tellen... en het sjieke daarvan is dat je verblijft in een echt huis, niet een hotel maar op de kamer van de dochter die dan maar bij pa en ma moest slapen. Dat wil ook zeggen dat je daar eet, doucht, slaapt, naar de wc gaat, zoals zij dat doen... en in dat soort huizen is het gemak dat wij in het westen kennen nergens te bespeuren... het eten was er simpel, hij verexcuseerde zich... maar het was hartverwarmend hoe ik werd onthaald, ondanks, en ik herhaal het, zij geen engels spraken, wel, net zo goed als ik indonesisch...		</p>
		<p>De ochtend erna, de bus op naar Bajawa, en dan zie je al hoe mooi Flores is... Het moet volgens mij niet onderdoen voor Bali, met overal groen, rijstterassen, palm bomen, bananen planten... links - rechts - links - ... krullend doorheen de heuvels, want bergjes zijn er met hopen... dat is Flores. Tijdens die busrit heb ik serieus zitten nadenken over wat ik allemaal ging doen in Flores, want eigenlijk leek de lonely planet me niet veel interessants te suggereren... Hier zijn niet veel toeristen, en misschien is daar een reden voor, maar aan de andere kant, als je ziet hoe je hier behandeld wordt, wellicht is dat ook het gevolg van dat gebrek aan massas toeristen, als dat is, dan blijf ik wel hier al is er niet zo heel veel te doen... en mijn beslissing om toch maar niet helemaal door te reizen naar het westen van Flores waar je naar het Komodo eiland zou kunnen was gemaakt... ik zou er op en neer voor moeten gaan, en daar is men wel toeristen gewend... dan maar gewoon nabij Bajawa de tradionele dorpjes gaan bekijken... En ik dacht bij mezelf, als ik nu eens geen hotel neem en ik begin gewoon met wandelen, we zien wel waar we uitkomen, mijn rugzak is minder dan 7 kilo dus dat mag geen probleem zijn... en zo deed ik... het zou uiteindelijk 40 kilometer worden of zo, maar dan vooral naar beneden... en ondertussen hier en daar een praatje slaan met de mensen die goeiedag zeggen, niet met allemaal want hier hoor je bijna voortdurend, hey mister, where are you going, ... Een van die gasten die ik tegenkwam was ne kerel die blijkbaar gidste, maar nu niet, ik zit buiten het toeristenseizoen, eigenlijk op het einde van het regenseizoen, maar gelukkig nog geen regen. En die gaf me een tip, al zou ik dan best verderop nog wel een gids nemen, dat deed ik niet, en zo toch nog een sjiek stukske door de bossen en heuvels gewandeld en niet enkel op de berijdbare weg... naar Tollulella of zoiets... nu, zonder gids mis je wel wat van de achtergrond, ik ga er wel eens voor op internet als ik thuis ben, het is in ieder geval duidelijk dat ik niet in zoiets wil wonen, een rechthoek van een goeie tiental huizen en een centrale verzamelplaats, iedereen die daar de hele dag rondhangt... ik was het er na een uurke al beu, ik heb dan ook niet op het eten gewacht en ben verder getrokken doorheen wat andere dorpjes om uiteindelijk vlak bij Nage, mijn eindbestemming een paar jonge gasten tegen te komen die me de weg toonden naar de natuurlijke warm waterbron... iets later kwam ik hun oom tegen, blijkbaar zoals later zou blijken de eigenaar van die warmwaterbron maar nu gratis omdat het buiten seizoen is... en die oom nodigde me uit om bij hem op de veranda te blijven slapen... maar eerst de warmwaterbron, nee, geen commercieel zwembad maar simpelweg een rivier langs een wegje in het bos, ik was doodop van de lange tocht, en daar heb ik een stuk meer dan een uur gezeten, in het hete en koude water dat zich afwisselde, zalig, ik heb dat niet meer meegemaakt sinds 2001 in Sumatra, en tis pas na een uur dat er ook nog anderen iets verder in de rivier kwamen zitten, sommige om zich te wassen... wel, wat ne luxe... en daarna een simpele maaltijd bij mijn gastheer, en daar ben ik dan in slaap gevallen om die ochtend in de vroege uurtjes een bus, euhm, truck omgevormd dat bus, nam terug richting Bajawa. Drinken vraag ik hier gewoon aan mensen die hier wonen, eten en slapen krijg ik soms aangeboden... dat is Flores.		</p>
		<p>Bajawa was gewoon een stadje, op zich wel vriendelijk en aangenaam maar ik ging er toch maar niet blijven. Ik kreeg ineens het gevoel dringend naar de wc te moeten, ik was nog altijd niet geweest sinds dat ik in Belgie ben vertrokken... echt serieuze druk, en dan vraag je aan mensen waar de toilet is... toilet, tuvalet, ... ze staren je aan, nee, die verstaan me niet... wc, ah, toilet... tis soms niet simpel, goed, ze weten wat je wil, wc was wat het 'm deed, niet de expliciete gebaren en niet het indonesische woord voor toilet, tuvalet, nee... wc... soms moet je het simpel houden, maar dan... ze sturen je dan ergens naartoe, maar die wc was niet open, een andere, nee, dat wisten ze niet... kan je dat geloven, moeten die mensen hier nooit naar de wc ? Tja, gelukkig voor mij verdween de druk, ik heb er geen wc gevonden. Dan de bus op richting Ende, wel, uiteindelijk de bus richting Maumere, en dan ben ik afgestapt in Moni. Moni is het dorpje waar de Kelimutu kan worden beklommen. Dat is wat alle toeristen hier doen. Je voelt dat onmiddellijk, in dat dorpje, de mensen gedragen zich veel meer in functie van hun zaak, het gaat toch al weer wat meer om geld. Nu goed, dat heb je als het dorpje uit zijn voegen barst van concurrentie met ne hele boel inwijkelingen die mee willen profiteren van de toeristen. Ik heb mijn slechtste schoenen dan ook aangetrokken en onderhandeld over de prijs voor een kamer. Uiteindelijk was het euro voor een kamer met ontbijt, wel, ontbijt, daar mag je jezelf nooit teveel bij voorstellen, in veel gevallen is dat amper meer dan een koffie... nu goed, de kamer was proper, niet dat mij dat wat uitmaakt, maar ik geloof de bazin dat die kamer normaal voor het dubbel de deur uitgaat. Nu, 4 euro, cava, maar eigenlijk had ik geen kamer nodig, want blijkbaar moest je om 2 uur opstaan om naar Kelimutu te gaan om daar de zonsopgang te zien. En ik doe dat niet graag, snachts opstaan, dus ik dacht, ik zal wel slapen als ik om 9 uur smorgens terug kom... en ik dus snachts naar boven, met volle maan, shit... door de rijstvelden, door het bos, zo ongestoord op mijn eentje de berg op... de rust, idylisch, dat was echt wel plezant... er was ook geen bewaking bij de poort van het nationale park, en dus verder... een heel eind, en toen kreeg ik toch wel een beetje schrik, ik zou daar niet willen gepakt worden, want ik had dus de 2 dollar entree niet betaald, en voor 2 dollar... dus ik terug naar beneden maar er was nog altijd geen bewaker... dus heb ik daar op dat bankje was geslapen, tot in de ochtend het park openging... nadat de bewaker was wakker gemaakt, het is hier echt wel allemaal op het gemakske.		</p>
		<p>De bewaker werd wakker gemaakt door de gids van een nederlandse, ik schat ze een goeie 25, en mijn goesting om meer toeristen te zien in zoverre ze er was was onmiddellijk helemaal verdwenen. Ze zag het duidelijk niet zitten om mij iets te zeggen, tja, dan niet. Ik zou ze later terug zien op de berg, zij was sneller, zij was met de auto, dat ging blijkbaar ook, niet voor mij, uiteraard niet... dat kost veel centen. Ik was er wel nog op tijd om de meren te zien, een rood, een bruin en een zwart meer, heilig volgens de locals, ik vond het wel cava maar ik had al wel sjieker gezien... nog niet zo lang geleden in de Salar in Bolivie. Maar goed, het is het ding te doen hier in Flores, en dan doen we dat maar. Dan zie je dat er toeristen zijn, ook indonesische toeristen. Een koppel dat ik in een dorpje nabij Bajawa was tegen gekomen, en dan nog twee jonge meiskes waar ik kort iets tegen had gezegd in Moni... en nog ne ouwere kerel... De meiskes, ik zeg hen ne goeiedag als ze bovenkomen, ze antwoorden, maar dat was het dan ook... de avond ervoor, toen praatten ze nog, omdat ik eigenlijk met de twee gasten waar ze bij waren aan het zeveren was, maar nu was blijkbaar mijn aanwezigheid alweer wat teveel... tja, de leeftijdsverschillen lopen tegenwoordig ook snel op, ik ben wellicht bijna dubbel zo oud als hen, en ze hangen dan ook liefst niet met mij rond... grappig genoeg, de 20 jarigen uit indonesie maken hiervan blijkbaar geen enkel probleem... Soit, de terugtocht doorheen de kleine dorpjes, wel, verzameling van vijftal huizen en zo... door de rijstvelden, echt wel mooi, Flores... en aangezien ik mijn slaap wat had gehad hadden ze sjans bij mij in het hotel, mijn bed niet gebruikt... wel effe de tijd genomen voor een goei schrobbeurt en wat reorganisatie van mijn rugzak... het eist een beetje zijn tol als je al vier nachten in geen hotel hebt geslapen.		</p>
		<p>En dan kon ik weer verder... weer een bus op, richting Maumere, enkel omdat ik die dag toch niet meer in Larantuka zou geraken. Wat dan ook ineens opvalt is dat je hier geen of amper toeristen prijzen krijgt aangerekend. Of het nu gaat over een plug voor mijn tablet, over eten op restaurant, over een busrit, telkens krijg ik een volgens mij correcte prijs aangerekend. Voor eten en hotels staan de prijzen dikwijls ook opgelijst, maar niet altijd. Volgens mij hadden ze mij in Jakarta teveel aangerekend, ik Bali zou dat een standaard zijn, maar hier... het is zelfs zo dat ik gaandeweg niet eerst zit prijzen te vragen. Dat is voor mij echt wel wennen, maar wel plezant, zo eet ik meer en meer verschillende dingen omdat ik het gevoel heb daar ook ne correcte prijs voor te betalen. Op een bus moet je al wel eens efkes afbieden maar dat gaat eigenlijk op vraag van hun, zij zeggen onmiddellijk de prijs, ik zeg iets lager... efkes over en weer lullen, en lachen, en het is goed wat ik wil geven, wat is wat andere mij hadden gezegd, uiteraard... maar in de meeste bussen is zelfs dat allemaal niet het geval. En voor wat het eten betreft, hier in de warungs, de eetstalletjes, het is simpel eten, maar echt wel lekker... en ik kijk er niet naar, ondertussen ook lever en zo gegeten, iets waar ik toch niet de grootste fan van ben, en zelfs dat was lekker, en tofu... met je juiste sauzen, ook yummy...		</p>
		<p>In Maumere ook nog wat zitten snoepen, voor de rest was daar weinig te doen, en ik kreeg mijne klop van al dat gereis, mijn jetlag, en de nachten op een bankje en op de grond... heb dan in de namiddag ook wel wat liggen slapen, Maumere was er de ideala plaats voor, toch niets te beleven. Niet dat het er onaangenaam was, maar goed... alles te missen. Af en toe een fijne babbel met iemand die zijn engels wat kwam oefenen. De dag erna, verder getrokken... richting Larantuka. Larantuka, daar zou ik de ferry nemen verder oostwaarts, tenzij er een ferry zou zijn die dag naar West-Timor. Zo zie je hoe weinig planning je moet hebben, ik kom daar aan en ik wandel van de bushalte verder de stad in... ondertussen al wel spijt dat ik geen brommertje heb aanvaardt want het bleek 10 kilometer te zijn, wat gebeurt... blijkbaar kom ik langs een kleine haven en wat wil het toeval, anderhalf uur later zou daar een ferry vertrekken naar Kupang in Timor... een kleintje, toch in vergelijking met de Pelni boot. Wel, mijn keuze was gemaakt... al zou dat wel willen zeggen dat ik niet meer naar het verre oosten van Flores zou gaan, naar Lembata, Alor, ... maar goed, een mens kan niet alles hebben, de ferry zou bijna vertrekken, nog net genoeg tijd voor mij om naar Larantuka centrum te gaan en iets te gaan eten... en wat water te kopen... merk op, die boten zijn dus 1 keer per week, dat is dus echt wel toeval, maar goed... het zou dus Kupang worden op Timor, op een ferry voor 15 uur de nacht door... zonder bed, op een bankje, gelukkig met weinig volk want ik ging tegen de stroom in... misschien had ik wel moeten blijven in Larantuka dat bekend staat om haar gigantisch paasfeest, en het was, jawel, pasen... honderden mensen stroomden toe aan de haven met tshirts met jezus op en zo... grappig, maar ik had toch gekozen niet te blijven, het zou misschien wel interessant worden, maar het is uiteindelijk een katholiek feest, dat ken ik toch wel ietwat, en het zou accomodatie en zo misschien ook wat bemoeilijken... misschien, want waarschijnlijk werd er wel op straat geslapen wat ook wel cool zou zijn... tja, keuze gemaakt... een mens kan niet alles zien... sommige toeristen komen speciaal naar hier met pasen en ik trek ervan weg...		</p>
		<p>Nu, voor wat brommertjes betreft, dat is hier niet normaal... te zien dat dit niet het meest rijke deel is van Indonesie, weinig eigen wagens en veel brommertjes en busjes... ik heb het eens bij wijze van steekproef geteld, 89 brommerkes (sommigen als taxi, sommigen niet, dat is niet te zien) en 8 busjes en 3 autos/pickups in de eerste 100 voertuigen die me tegen kwamen. Ah ja... en twee voetgangers!! Wandelen is hier voor de toeristen, wel, voor niemand, toeristen zijn er nog niet. Toch wel iets hoor... In Maumere heb ik ze eens geteld, het aantal brommerkes dat stond aan te schuiven voor de pomp, geen enkele auto maar meer dan 100 brommerkes aan een zelfde tankstation, aanschuiven tot dik op straat... de rest van het verkeer moet zich dan daar ook maar aan aanpassen. Flores is duidelijk Bali niet, daar reden in 1998 al heel wat autos rond. En overal hoor je Ojek, dat is een brommer taxi, er wordt echt veel gebruik van gemaakt... en doorgaans moet je niet lang staan of wandelen vooraleer je al 10 keer het woord ojek hebt horen vallen, ook al is het duidelijk dat je niet met hen mee gaat gaan... ze proberen... soms heb ik de indruk dat het vol brommertjes is en dat ieder van hen taxi is... dus als je een paar ruphias over hebt, ergens geraken kan hier het probleem niet zijn, dat zullen dan ook al die mensen hier denken want wandelen zie je hen niet doen... zelfs niet voor vrij korte afstanden. Mijn weg is niet zo kort.		</p>
		<p>W.		</p>

	</div>

</div>

<br><br>

</body>
</html>

