<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2010-11: Accross Southern Africa</title>

</head>

<body>

<div class="container">

	<div class="col-md-9">
	<br/>
	<br/>

		<p>Zimbabwe, een land op de rebounce. Zoals zo dikwijls op reis komt het allemaal wel weer in orde, aan de grens met Botswana gekomen nog effe de berg op... en daar dan liften... en een half uurke later had ik een lift, niet enkel naar de eerst volgende stad in Botswana maar zelfs helemaal tot in Victoria Falls in Zimbabwe, mijn volgende bestemming... we zaten wel wat geperst tussen heel wat goederen, samen met een Zimbabwaanse waarmee ik lifte en wiens goederen ik ook nog heb helpen dragen... Dus, dat viel allemaal reuze mee... zeker als dan bleek dat ik ook in Euro kon betalen aan de grens... maar ze hebben me wel in het zak gezet... voel me wel een rund want dat had ik moeten aanvoelen... veel volk en geen wisselgeld, dus we doen het zo met dollars... jadiejadiejadie... uiteindelijk had ik 27.5 euro betaald ipv 25... terwijl als ik in dollar had kunnen betalen was het eigenlijk maar een goeie 22.5 maar goed, het bleek achteraf dat ik nooit geld aan die koers zou kunnen hebben wisselen in een land dat nu de dollar als standaard munt hanteert... Tja, de Zuid Afrikaanse Rand had beter geweest voor de zimbabwanen maar in Zuid Africa zagen ze dat niet zitten, dus is het de dollar geworden... hier was de inflatie van die orde dat er zelfs biljetten gedrukt zijn van 50 TRILJOEN, biljetten die ze hier nu aan toeristen trachten te verkopen... als souvenir wel te verstaan...		</p>
		<p>Niet te geloven, ze lachten zelfs dat als je een winkel binnenkwam er effe rondging dat tegen dat je terug kwam de prijs al weer was veranderd... alle basisgoederen waren schaars, in 2008 leidde dat tot ongeziene problemen omdat niks te krijgen was en geld eigenlijk ook geen echte waarde meer had... die tijd is nu achter de rug, dat is duidelijk als je nu in de winkels rondwandelt... maar de problemen zijn er toch nog... eigenlijk is er geen wisselgeld, ze hebben wel wat Zuid Afrikaanse rand, maar de wisselkoers is iets bijzonder flexibel... zo kreeg ik in de ene stad een dollar voor 7 rand en in de andere voor 10 rand, dat is toch wel een verschil van 30 percent... en dat durfde dan ook nog wat varieren op straat... twas allemaal niet simpel... de lonen liggen ook nog altijd te laag voor te kopen wat er in de winkel ligt... zo verdient een kerel die instaat voor de veiligheid naar eigen zeggen 150 dollar per maand, en als je hier gaat tanken kost dat bijna zoveel als bij ons... en dat geldt ook voor heel wat producten die je in de winkel vindt... simpel is het hier niet, maar blijkbaar loopt het zo wel...		</p>
		<p>Dus, Victoria Falls... als je van een kut toeristen stadje spreekt, dat is er een... wat een ellende... als vliegen op een stront, en dan stel ik de stront voor... zo hangen die mannekes aan u... heey, what is your name, where you from... you want to buy... jadiejadiejadie... jamaar... je moet toch een cadeautje kopen voor de mensen thuis... neen, waarom zou ik ? ja, je moet toch een kadeautje kopen, heb je geen vriendin, ouders... ? dat kan toch niet dat je geen cadeautje koopt... en altijd diezelfde rommel die ze verkopen... ik vind het soms ergerlijk dat er toeristen zijn die die rommel wel kopen... maar goed, wie ben ik om te zeggen dat mensen gene rommel mogen kopen... maar daardoor moet ik wel de hele tijd naar datzelfde gezaag luisteren... wat een gedoe... het is duidelijk, in Victoria Falls geloven ze nog dat als je maar blijft proberen een toerist wel eens zal toestemmen... en ik maar uitleggen dat ik zowiezo niks koop, en zeker niet van dieje rommel...		</p>
		<p>Deel twee van het toeristencircus... de backpackers lodge... ja, ik kan er vrij goedkoop slapen... in mijn tent... en dan kan je snachts luisteren naar het gejoel van zatte mensen aan het zwembad met bar, uiteraard, sommige verkleed in lokale klederdracht... toeristen dus... jakkes wat een klucht... ik ben daar toch echt wel weer te oud voor geworden, sommige van die mensen duidelijk niet... of omdat ze nog maar 20 zijn of omdat ze al 40 zijn maar 20 jaar achter staan in hun kopke... maar gelukkig was er een portugees koppel die net zoals ik aan de andere kant van het huis zaten, en dat bleek eindelijk nog eens een fijne babbel met wat toeristen want die heb ik eigenlijk niet veel gezien, de laatste week eigenlijk geen meer... reizen in laagseizoen in een land zoals Zimbabwe... tja, niet teveel toeristen verwachten, uiteraard... en als die toeristen er wel zijn, dan is het duidelijk dat het reizen zich heeft verjongd... ik kijk echt niet op van een koppeltje dat er net 18 uit ziet... of een troep giegelende engelse trienen die misschien al 20 zijn... ik moet eens een andere hobby gaan zoeken vrees ik...		</p>
		<p>En ja, ik heb ze gezien, de Victoria Falls, het was er wel niet het ideale seizoen voor maar ik kan het me wel voorstellen wat het met nog meer water zou zijn geweest... en ja, de 30 dollar entree deden pijn, dat om vallend water te zien... maar goed, laten we ons maar focussen op het symbolische aspect... het is de grootste... niet de langste of de diepste, maar goed, toch de grootste... en het was wel ok, eigenlijk moet ik nu enkel de Iguassu in Zuid Amerika zien en al de andere watervallen kan ik laten voor wat ze zijn... dus goed, 30 dollar dan maar... en je kan daar nu eenmaal niet aan voorbij... Het zal je niet verbazen dat er voor de rest in dat kutstadje niet erg veel te doen was... tenzij je jezelf super toerist wil voelen door tussen al dat jong wit volk te gaan zitten brunchen... of bungee jumpen aan een belachelijk hoge prijs, of raften tussen diezelfde jonge britse fienekes... nu, ik ben wel naar het deel gewandeld waar de normale mensen wonen, dat was wel aangenaam, maar dan ook weer niet echt spectaculair... tja, een mens moet iets doen in afwachting van het vervoer naar de volgende stad...		</p>
		<p>En dat vervoer... de bussen vertrekken daar om 2 uur in de ochtend om om 6 uur in de ochtend in Bulawayo aan te komen... euh??? de combis zijn duurder en meer oncomfortabel, dan kan je wel tijdens de normale uren... en niemand die me verteld dat er ook een trein is... maar dat is misschien omdat die belachelijk traag is... jawel, belachelijk traag... ik heb het achteraf uitgeteld, tegen minder dan 40 per uur... en dat vele vele kilometers. Maar, misschien al maar goed... als je die trein zag... Ik had trouwens economy class geboekt, dat was 5 dollar en een gegarandeerde ervaring... de eerste klasse was een sleeper... ik zou daar een pak beter geslapen hebben, dat is zeker... en ik had efkes spijt toen ik zag wat economy betekende, geen bankjes zou beter zijn geweest, nu waren het kleine bankjes en als er iemand tegenover je zag moesten de knieeen mekaar telkens kruisen... mijn knie, zijn knie, mijn knie, zijn knie... dat stond allemaal veel te dicht tegen elkaar... de WC geur kreeg je er ook gratis bij, geen ontkomen aan... Nu goed, eigenlijk moet ik nog niet eens te hard klagen... ik had een bankje van 2 zonder iemand tegenover me voor de eerste 4 uur... en die heb ik dan ook bijna integraal geslapen... eens ik mijn koekskes ophad, mijn avondmaal... en uiteraard is er dan wel ne zatte die begint te zagen tegen mij dat hij honger heeft... vriendelijk afwimpelen... en alles ging goed, maar midden in de nacht voelde ik een hand... hey boss... move please... twee jonge gasten.. tja, hier noemen ze anderen nogal dikwijls boss, of papa als je wat ouder bent...en blijkbaar had ik wel wat geslapen want de trein had zich ietwat opgevuld... en het werd drukker en drukker... vanaf dan was elke vorm van comfort helemaal zoek, maar daar had ik om gevraagd... zo sta je in ieder geval wel midden in het leven, en dat doet soms een beetje pijn :-)		</p>
		<p>Dan wordt het stillaan licht, en dan denk je dat je er bijna bent... dat gevoel blijft een paar uren duren, en dan komt stillaan het besef dat je er helemaal nog niet bent... traag, niet te geloven... maar wellicht minder ergerlijk dan de bussen die ook traag zijn maar dan ook nog eens om de vijf bollen wachten zoals ik eerder in namibie telkens moest ondergaan... .het ene fijne ding is, iedereen lijdt mee... wel, dat denk ik toch... en af en toe gebeurt er wel eens wat... genoeg om me wat te onderhouden op mijn tocht, ook die jonge gasten voor me spraken mij aan, en dat is dan ook weer goed voor wat conversatie... ik moet wel zeggen dat ik eigenlijk vrij weinig wordt aangesproken... en dat zou nog sterker opvallen eens in Bulawayo... niemand keek op als ik voorbij kwam... er is me in twee dagen drie keer een aalmoes gevraagd en voor de rest niks... ik heb in andere landen ooit anders geweten...		</p>
		<p>De eerste opdracht was een slaapplaats vinden... en hier kennen de taxi chauffeurs hun eigen stad blijkbaar nog niet... ik vroeg naar een specifieke plaats waar het 7 dollar zou kosten voor mijn tent, met naam... maar geen adres, en dan sturen ze me naar die plaats waarvan ik wist dat het er 10 zouden worden... en ook de lokale bevolking was niet erg behulpzaam, al zouden ze dat wel zijn als ze konden... neen, op twee minuten wandelen van waar ik moest zijn en nog wist men niks... maar ik ben er geraakt. En meer nog... ik wist de prijs van 10 tot 7 te drukken met het argument dat ik anders verder zou gaan zoeken naar die andere plaats... en ik was er de enige... tis hier duidelijk geen hoogseizoen. Maar ik had wel sjans, de jonge kerel die daar de avond shift deed was familie van de baas en belangrijker, was gids in Zimbabwe, dus die wist me wel wat te vertellen... hij heeft me zelfs mee naar bij hem thuis genomen, samen ontbijt gemaakt... en daarna naar zijn familie... waardoor ik wel het een en ander van het leven net buiten de stad heb kunnen ervaren... tis goed van wat diversiteit te hebben tijdens de reis, en aangezien ik meer en meer al die nationale parken laat links liggen moet ik het wel op deze manier doen... viel dat allemaal goed mee... eerst een combi, dus een klein busje, en daarna met ne peugeot stationwagen verder naar die familie... en dat tarte het halucinante... stel je een ouwe roestbak voor, ik middenin geperst tussen twee bijzonder goed uit de kluiten gewassen big mamma's, op de passagierszetel voor me (naast de bestuurder) nog twee gasten inclusief de benzinetank wat eigenlijk een jerrycan was met rechtstreekse verbinding met de motor, alle bedrading in het zich onder het stuur... achter mij nog drie madammen en ne kleine... en daarachter, in de koffer met momenten ook volk... geen enkele van de handvaten stond er nog op, en het was dus ook voor ons niet mogelijk van zelf de deur open te doen, dat deed telkens de bestuurder... ook langs de buitenkant geen handvaten maar als je wist aan welk stukje metaal je moest trekken lukte het wel... al de vering was verleden tijd, dus, je kan net zoe goed op vier platte banden rijden, en dat op een weg vol met gaten... nie simpel, nie verantwoord, maar wel cool... ook supercool was dieje gast die iets daarna naast mij zat, de mamma's waren ondertussen uitgestapt... hij had niks tegen me gezegd, en ik niet tegen hem... plots bij het uitstappen draait hij zich naar mij en zegt in een zware stem: welcome to zimbabwe, en weg was hij... mensen zijn hier best wel aangenaam...		</p>
		<p>Ook bij de familie... tja, daar zit je dan te vertellen over Belgie en reizen... en zij wat over hun situatie... ze verontschuldigden zich omdat ze me niks konden aanbieden, mij allemaal geen probleem.... en bij het afscheid hebben ze allemaal samen voor mij, mijn familie en mijn vrienden gebeden... jawel, dus ook voor u... toch allemaal wel speciaal... diep christelijk, en ik moet het dan maar uitleggen dat dat in europa niet zo vanzelfsprekend meer is... kortom... dat was ne coole dag... veel echter dan dit kan het niet... inclusief het lokale bier, dat drink je ook niet voor je plezier maar goed, een paar slokken lukte me nog wel...En dat doet me denken aan eten... dus ook hier ben ik de lokale keuken ingegaan, porridge... brij, zoals ik het eerder noemde, ik weet niet wat dat eigenlijk juist is... en daar krijg je dan een suggestie van vlees bij... en een begin van groenten... hier twee keer per dag de maaltijd... en in de ochtend is het iets anders, meestal brood met wat bonen of een ei of zo... Het meisje dat er de receptie deed, in mijn camping... die was anders ook wel grappig, spontaan en sociaal... ze vertelde dat ze echt wel naar de Victoria Falls wou gaan... en dus ik dat voor haar uitgerekend en gevraagd waarom ze niet zou gaan... met tent en in economy klasse met de trein, net zoals ik... maar nee hoor... toch niet in een tent... nog niet eens in een slaapzaal... nee, ze wil tv hebben, en eentje waar zij kan beslissen wat er op staat want het nieuws interesseert haar niet, sport ook niet... en ze heeft daar het geld niet voor, wel als ze haar haren niet zou laten invlechten, maar dat was uiteindelijk toch wel iets waar ze niet buiten kon... vrouwen hier, het is toch mijn ding niet... zo bezig met al dat uiterlijk vertoon... niet iedereen, maar je horen in orde hebben dat is volgens mij status... je ziet hier ook erg veel dames salons... daar zie je ze dan met twee iemand zijn haren invlechten, tja, uiteraard is dat duur... dat duurt eeuwen vooraleer dat gedaan is... maar, als je vrouw bent in afrika, dan is dat dikwijls erg belangrijk...		</p>
		<p>De dag erna waren er wel toeristen, dus mijne gidsende vriend moest werken... aan mij had hij niks... maar aan veel andere toeristen wel, die gaan dan naar het nabijgelegen nationaal park... ik heb die bijna allemaal links laten liggen, wel, in Zimbabwe allemaal... mijn Etosha ervaring in Namibie zal daar ten dele wel voor iets tussen zitten... Dus, ik heb het gehouden bij Victoria Falls... Bulawayo... en dan met de bus naar Harare, de hoofdstad... Net zoals van Bulawayo werd er gezegd dat het er gevaarlijk zou zijn, wat in Bulawayo niet echt kan gezegd worden... soms vermoed ik dat men een beetje te voorzichtig is met adviezen... iemand raadde mij zelfs aan van in Bulawayo me te laten afhalen... yeah right, iedereen die me liet begaan, en als ik iemand iets vroeg deden ze echt hun best om me te helpen... wat Harare zou worden, dat is natuurlijk de hoofdstad... dat zou nog afwachten worden... dus, niet te laat vertrekken met de bus... dan tel je uit dat je rond een uur of drie in de hoofdstad bent... maar, als er iets is dat ik eigenlijk ondertussen al zou moeten geleerd hebben... daar moet je meestal wat uren bijtellen, vooral als de bus er niet zo denderend uitziet... wat een wrak was me dat nu meer... en de lange reis werd een lange reis... met veel stoppen en wachten, technische problemen... mensen die constant op en af de bus kwamen om vanalles te verkopen of wat dan ook, ik snapte het allemaal niet zo... en hou er dan rekening mee dat het gangpad van zo een bus erg smal is en de gemiddelde omvang van een madam hier dat echt niet is... tel daar dan nog de klein mannen bij die overal aan die vrouwen gebonden hangen en al de dozen en wat dan ook dat hier overal wordt meegesjouwd... ik geef toe, af en toe werkt dat op mijn systeem... zeker in rekening brengend dat het stillaan later en later werd en ik eigenlijk niet goed wist waar in de grote stad ik uiteindelijk naartoe moest en net hoe gevaarlijk het er zou zijn....		</p>
		<p>Maar uiteindelijk valt ook weer alles goed mee... ze zette me wel op de verkeerde plaats af maar telkens ik dan aan iemand informatie vraag krijg je een vriendelijke uitleg... .tot je aan de combi's bent, en ook daar wisten ze niet waar die straat eigenlijk was... maar een passagier dan weer wel, en dan sta je uiteindelijk, weliswaar in het donker, eindelijk voor de deur van de plaats waar je naartoe wilde... onderhandelen over de prijs is dan uitgesloten, dat besef ik ook... dus ik content toen dat bleek mee te vallen... tentje opzetten en nog effe het centrum van die buitenwijk in, twas er trouwens helemaal niet gevaarlijk, nog wat eten (ben voor chinees gegaan, twas niet denderend)... en ik kon weer na een lange reisdag mijn ogen sluiten... en de dag erna kon ik daar wat ronddolen... meer is hier eigenlijk ook niet echt te doen... van de majestueuze gebouwen moeten ze het hier niet hebben... soms heb ik de indruk dat het enige dat er eigenlijk is nen hoop supermarkten zijn... En dat het hier soms spaak loopt is ook in de supermarkten duidelijk... ze hebben dus geen wisselgeld, dus... ze geven je een of ander debiel niet smakend snoepje, of zelfs twee of drie in de plaats... wel, dat is echt wel onzin vind ik... soms krijg je gewoon een bewijsje... zoals ik, voor 2.35 dollar iets gekocht, dus, ik geef 3 dollar en krijg dan een papiertje waarop staat dat ik nog 65 cent tegoed heb... nu, die madam zegt dat ik dat in elke winkel van TM zou kunnen inruilen... tot je in een andere winkel van TM komt... daar was ik niet mee akkoord, dus... laat de manager maar komen eh... ik heb daar die 65 cent opgeeist... het duurde wel wat maar uiteindelijk heb ik ze dan toch gekregen... ik snap dat die winkels geen klein geld hebben, zo als het nu is brengt het hun veel meer op... en dat heeft niks met toeristen te maken, want hetzelfde ondergaan al die anderen hier... ik moet zelfs zeggen dat ik verrassenderwijs nog altijd niet echt heb ondervonden dat men mij meer aanrekent... doorgaans krijg ik best wel een normale prijs en echt onderhandelen over de prijs doen ze hier eigenlijk ook niet...		</p>
		<p>Uiteindelijk heb ik de binnenstad een paar keer doorkruist... een paar keer naar de meer getto getinte buitenwijken geweest, en slapen deed ik meer in de residentiele wijk waar de ambassades waren... Avondale, het klinkt residentieel, niet... ? En om toch een klein beetje een ander beeld te krijgen heb ik dan maar een daguitstapje gedaan naar een stadje op slechts een 100 tal kilometer van de hoofdstad, Marondera, het eerstvolgende stadje... gewoon, vanwege de diversiteit... en inderdaad... daar kan je echt niet veel tijd aan spenderen... buiten die enkele grotere steden zijn het toch vooral kleine dorpkernen die vooral lijken op die andere dorpskernen en daarbuiten wat huizen die er minder en minder goed uit beginnen zien naarmate men van het centrum verwijderd is... allemaal ietwat saai, vooral omdat het toch een beetje de supermarkten zijn die alles wat overheersen... maar ik was wel content die uitstap gemaakt te hebben vooraleer ik mijn tocht naar Zambia zou aanvatten... want na een week wordt ook dit Zimbabwe hoofdstuk afgesloten...		</p>
		<p>Dan reste er mij enkel nog een bus te nemen van Harare naar Lusaka, de hoofdstad van Zambia... en dat voor maar 20 dollar, ik bedacht me dat dat geen al te goeie bus ging zijn... zeker niet die bus die op hun advertentie stond... en gelijk had ik... de hele tijd kwam de rook van de motor de bus zelf binnen... dan maar wat water uit een plas halen om de motor wat af te koelen en zo... tja, dan sta je dus weer geregeld stil... de bankjes waren heel erg smal, de dame op mijn rij van stoeltjes jammer genoeg niet... vooral erg voor die kerel die ertussen in zat... en dan al dat volk dat met dozen en tassen en klein mannen de hele tijd tegen je aanbeukt omdat je nu eenmaal met je schouder in het gangpad terechtkomt... en dan proberen te slapen... het beste stuk was tussen 2 en 6, toen stonden we stil aan de grens, wachten op de grens die open moest gaan... samen met verschillende andere bussen, misschien wel 10... en dus veel veel veel volk... die allemaal een stempeltje moesten... ik was de enige toerist, de enige die een visum nodig had... en omdat die kerel dat ineens zo voor me regelde moest ik in ieder geval niet de hele rij afwachten... maar goed, dan moet je wel nog wachten op al de rest die dat wel moet doen... en op de bus... alles in afrika gaat traag traag traag... maar zolang ik er maar geraak... want ik heb tijd.		</p>
		<p>Ondanks dat ik er eigenlijk niet veel heb gedaan ben ik toch content dat ik naar Zimbabwe ben gegaan, een land met heel wat economische en politieke problemen die ook geregeld werden besproken met de mensen daar... een land waar kleren gescheurd zijn, een land ook van mensen die je laten voor wat je bent, maar er wel staan als je hulp vraagt... een land waar iemand zichtbaar tevreden is als je de moeite doet om met hen een babbeltje te maken... Maar nu is het tijd voor Zambia...		</p>
		<p>W.		</p>

	</div>

</div>

<br><br>

</body>
</html>

