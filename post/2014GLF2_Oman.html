<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>
		
		<p>De grensovergang om Oman binnen te geraken is hier dus niet helemaal typisch, je gaat de emiraten uit en dan sta je in Buraimi, grondgebied van Oman, maar nog niet aan de grensovergang want die is nog een hele hoek verder, een 70tal kilometer. Ok, het is iets voorbij middernacht en daar sta ik, in een klein stadje waar amper iets beweegt met brede straten. De taxi chauffeurs zien me graag afgewandeld komen, wel, pech voor hen, desnoods slaap ik hier in dat bushokje, maar ik zie me nog geen taxi nemen. Ik doe dan ook nog niet eens de moeite om te vragen hoeveel het kost. Wel, het moment van de waarheid, nu zou het snel duidelijk worden of het goed zou gaan met liften in Oman. In de emiraten was het een beetje een verdeeld succes, soms geen probleem, op sommige plaatsen, terwijl elders het dan weer best moeilijk of misschien quasi onmogelijk bleek. Het voordeel hier is dat het een lange rechte weg zou zijn en dus geen hele hordes van mensen die met hun vinger aangeven dat ze plaatselijk zijn want anders hadden ze je wel meegenomen, tja. Nu, tis niet dat de eerste auto stopte maar eigenlijk heeft het zeker niet al te lang geduurd en daar zat ik in een tank van een wagen richting Sohar. Sohar, dat was dus niet echt in mijn richting, wat bleek, ik was de verkeerde grensovergang over gestoken, het is hier dus niet zo dat ik daar ergens een bocht naar rechts zou kunnen nemen richting woestijn, neen, dat zou pas kunnen als ik al helemaal aan de kust zou zijn, een paar honderd kilometer verder. Wel tja, niks aan te doen, ik had maar niet naar mijn vorige couch surf host moeten luisteren en zelf die dingen opzoeken op internet. En tja, er zijn ergere dingen, want het zag er naar uit dat ik wel met hem de hele weg naar Sohar zou kunnen meereizen. Er was wel nog de grensovergang, iets waar ook hij misschien niet helemaal op gerekend had, vooral niet als die overgang niet zo heel erg simpel bleek te zijn, het was ongetwijfeld de eerste keer dat hij met ne buitenlander die grens overging. Na een tijdje in de leegte komen we dus aan een gebouw dat de grensovergang, entry van oman, zou zijn, hij geeft zijn paspoort af, ok, maar voor mij, tja, dat gaat zo snel niet, ik moest nog een visum kopen. Nu goed, als belg, het zou allemaal vrij pijnloos moeten gaan, gewoon effe binnen papierkes invullen en betalen met de mastercard. Maar ik vond het wel vervelend voor hem, want dat papierke invullen is natuurlijk niet op vijf seconden gedaan. Het werd jammer genoeg nog erger, want, erg vervelend, mijn kaart werkte blijkbaar niet. Ook in Oman moet je niet echt een groot licht zijn om stempeltjes te geven aan de grens, net zoals in de emiraten is het waarschijnlijk een plaats waar de lokale mannen die eigenlijk niks kunnen worden gedumpt, en erger nog, ik had hier met de autistische kantjes van de bureaucratie te maken... want, wat bleek, mijn mastercard werkte niet, ondanks dat die eerder wel werkte. Nu, ik heb altijd wat cash bij, maar dat is niet op het systeem in Oman gerekend, hier werkt men niet met cash. Tja, tis niet dat ik geen geld bijhad, ik had euros bij, dollars en dirham uit de emiraten, maar nee, het moest met de kaart en die kaart werkte niet. Die kerel die mij had meegenomen wou me wel helpen maar die kende de wisselkoersen niet, als ik 10 euro kon geven, dan was het ok, de beambte die nogal worstelde met de functionaliteit van een rekenmachine was er uiteindelijk toch ook al achter gekomen dat het eigenlijk 10 euro moest zijn, dus cava, maar ik had (dacht ik) geen tien euro. Als ik al mijn dirhams gaf en die wat aanlengde met een biljet van 10 dollar, dan kwam ik aan iets meer dan 10 euro, maar jammer genoeg, dat wist enkel ik en de man achter de toonbank met het rekenmachine lukte er niet in een zinnige berekening te maken. Wel, het begon op die gast zijn zenuwen te werken, die moest nog helemaal naar Muscat en door mij was hij toch al snel een uur verloren, en dat terwijl hij nog een paar honderd kilometer moest. De beamte stelde wel voor van iets verder te rijden en daar te wisselen. en dan zou hij me met zijn kaart kunnen verder helpen. Ook 1 van zijn kaarten werkte blijkbaar niet, maar zijn tweede wel. Ik vond het maar een beetje vreemd waar ik geld zou kunnen wisselen zo ergens in het midden van de nacht, maar als die dimwit achter de toog zegt dat het kan... Uiteraard, daar stond nen ATM, maar dat moest ik niet hebben, ik had cash. Dus, uiteindelijk heb ik mijne chauffeur dan toch overtuigd van mijn dollars aan te pakken, het was iets te veel, maar voor mij geen probleem. Ik denk dat hij de volgende keer ook wel een tweede keer nadenkt vooraleer hij nog nen toerist meepakt langs de weg voor de grensovergang. 
		</p>
		<p>Daar sta ik dan, in Sohar, 's nachts, niks te zien, en eigenlijk lag het nog niet eens op de weg, ik wou daar helemaal niet zijn, honderden kilometers van waar ik wel wou zijn. Maar tis nu zo, de eerste bezorgdheid is iets vinden om te slapen. Ik heb me daar achter een haag gelegd, dicht genoeg bij de mensen voor de veiligheid al lijkt me dat in oman niet echt een bezorgdheid, en toch ver genoeg uit zicht om niet lastig gevallen te worden al lijkt me dat in oman evenmin een bezorgdheid. Ik lag daar best wel goed, op een parking, en ik heb daar toch wel nog een uur of 6 geslapen. In de ochtend, tja, wat doe je als je net in een land bent gearriveerd, geld zoeken, eten zoeken en uitzoeken hoe je naar de volgende plaats kan geraken. Ook hier, vervelend, grote brede straten, en zoals overal in deze regio een hele reeks van bouwwerven, dus voor je het weet sta je middenin de stellingen. Het voelt niet overal even veilig, misschien omdat je in Belgie onmogelijk op een site zoals die daar zou kunnen geraken als je niet het juiste pasje hebt, hier, tja, hier sta je er willens nillens in. Dat houdt ook in dat je onder bruggen en stellingen door moet, zonder helm, en over grachten moet op twintig centimeter brede plankjes. De mensen die er werken, dat zijn duidelijk geen mensen van Oman maar indiers en pakistan, of misschien wat bangladeshis en sri lankezen. Eens ik het grootste obstakel was gepasseerd was het wel nog cava, brede lanen maar met niet al te veel autos, het was nog vroeg. In Oman word je toch wel snel vrolijk, gewoon door hoe vriendelijk de mensen zijn. Als je simpelweg de weg vraagt dan kan het gerust zijn dat je uitgenodigd wordt om mee iets te eten, niet altijd, maar dat blijkbaar is niet totaal ongewoon, ze zien je graag komen als toeristen. Blijkbaar was de corniche een eindje wandelen, maar ik was daar nu toch, dus waarom zou ik niet even naar de kust gaan en effe het fort gaan bezoeken dat er lag, en daarna zou ik dan verder naar het zuiden kunnen trekken. Iemand komt naar mij voor een kort praatje, een pakistaan, dat zie ik aan zijn shalwar kamiz, een typisch pakistaanse outfit. Echt wel aangenaam, even wat chitchat, ik mag uiteraard bij hem eten wat ik vriendelijk weiger, en ik kan verder, beide content. Ik kwam er verder langs het toeristisch centrum, of toch wat daar misschien soms voor doorgaat, en daar heb ik mijn water kunnen bijvullen, en dan iets later was ik aan het fort. Zoals ze mij eerder al lieten weten was het fort echter gesloten, nu goed, van de buitenkant zie je ook al iets. Maar wat bleek, ik zag daar mensen binnenglippen langs een oude deur, dus heb ik dat ook gedaan, niemand hield me tegen, en zo heb je dan toch een eerste fort in oman kunnen bezichtigen, ook in de stellingen want de renovatie was duidelijk nog bezig. Ik heb er met andere woorden toch even de toerist kunnen uithangen, daar en effe langs het water wandelen. Maar het was niet echt een plaats om lang te blijven, dat was duidelijk, dus na effe rond gehangen te hebben weer terug langs de brede banen waar ondertussen al iets meer autos op reden maar het waren geen Dubai toestanden. Die gasten waar ik eerder al mee had gepraat hadden me ook laten weten waar ik hier zou moeten staan liften als ik naar het zuiden zou willen, wel, op de plaats waar ik blijkbaar had geslapen, dus naar daar, langs de bouwwerf met veel te veel autos en ander verkeer errond. 
		</p>
		<p>Het duurde wel even vooraleer ik weg geraakte, en echt ver was het niet, een of andere bijna engels brabbelende local nam me mee voor een tiental kilometers, maar eigenlijk was dat wel een goed ding, want daar waren geen taxis en de autos die er voorbij kwamen die gingen allemaal mijn richting uit. Het duurde dan ook niet lang vooraleer ik een volgende auto had, en dat was dan ook weer tot de volgende ahuem stad, en ondertussen zag ik het landschap stillaan een beetje vorm krijgen, met bergen rondom die telkens iets groter werden, iets spectaculairder. Ik werd er afgezet aan een of andere leger controle post waar mijn chauffeur verder ging, en ik naar rechts, wel, een paar autos later was ik weer opgepikt, het zag er duidelijk naar uit dat liften hier niet erg moeilijk zou zijn. Nu, ik was wel de enige die daar stond te liften, maar in sommige landen werkt het enorm in je voordeel als je duidelijk toerist bent, wel goed... weer een lift tot in Yanqul, een stadje dat ook toeristen trekt maar dat toch vooral een transit punt is van de kust naar het binnenland. Als ik stadje zeg, zo is dat, maar stel je er niet teveel bij voor, hier lijken de steden op dorpen en de dorpen op straten... Mijn chauffeur was wel aangenaam, hij was gaan inkopen doen in Sohar en reed nu terug met zijn inboedel naar Yanqul. Hij raadde mij een plaatsje aan om gaan te eten, en daar bleek toch snel dat ik er niet de enige toerist was die er passeerde want ik kreeg een toeristen prijs aan mijn broek, tja, tis maar dat ik weet dat ik in het vervolg een beetje meer moet opletten. Maar het eten was wel lekker, en duur was het zeker ook niet. Ik ben dan wat verder gewandeld en heb er opnieuw vrij snel een lift gevonden, naar de eerst volgende grote stad, en daar werd ik uiteraard ook weer niet zomaar gedropt maar op een plaats gedropt voorbij de taxis die het me gemakkelijker maakte om verder te liften. Mijn chauffeur was een politie agent die me wist te vertellen dat de taxi chauffeurs hier niet allemaal eerlijk waren, en dus hielp hij me wat. Ook daar kreeg ik weer snel een lift, ook weer cava, maar verrassend genoeg, hij vroeg toen ik uitstapte wel schuchter een beetje geld, dat ik lachend weigerde, en daar stond ik in het midden van nergens, maar ook daar kreeg ik niet zo heel lang erna een volgende lift, iemand die gaan schieten was, blijkbaar een erg populaire bezigheid hier in oman, en dat was op zich ook weer aangenaam. Die kerel was nogal goed in het engels en twas er ene van daar, moslim en gastvrij. De rit duurde wel een tijdje, en hij ging helemaal door rijden naar Nizwa waar ik naartoe zou kunnen gaan, voorbij Bahla, waar ik ook had naartoe kunnen gaan. Wel, mijn plan was bijzonder vaag, twas dus een beetje afwachten wat de opties zouden zijn. Mijn chauffeur reed wel even door Bahla, er is daar een fort, en ondanks dat het die dag al dicht was vond hij het toch een beetje zijn plicht om me het fort van de buitenkant te laten zien. Wel, zo werkt het hier in Oman dus, ze behandelen de toerist met meer dan de nodige gastvrijheid. Hij bracht me uiteindelijk naar het centrum van Nizwa waar hij ook nog iets te doen had, en zo was ik uiteindelijk toch nog vlot geraakt waar ik wou zijn, in de tijd dat ik daarvoor had voorzien. 
		</p>
		<p>Vrijdag, de dag erna, zou het markt dag zijn in Nizwa en dat wordt eigenlijk een beetje gezien als een toeristische attractie, wel, ik was net op tijd, nog even de stad wat doorwandelen en ergens iets vinden om te slapen en de ochtend erna kon ik die markt dan meemaken. Zonder veel informatie ben ik dan maar wat beginnen dolen in de stad, in het oude gedeelte. Het is een beetje atypisch hoe je dan rondkijkt, vooral omdat je op zoek bent naar een plaats waar je kan slapen, en dat leek me niet zo heel erg simpel maar het zou wel goedkomen. Het probleem is niet dat er hier geen hotels zijn, maar die zijn duur, ze mikken hier wel duidelijk op toeristen maar niet op het soort dat ik ben, die op een budget, eerder op de goed spenderende toeristen, liefst in groep en met een eigen huurauto. En zo belandde ik in de achterstraatjes van wat zou blijken vrij typische stadjes, wel, het leven is er beperkt, je ziet er vooral of zeg maar bijna uitsluitend mannen. De klederdracht is ook, misschien zoals in veel moslim landen, vrij kleurloos, en homogeen, dus iedereen loopt er een beetje hetzelfde rond en cafeetjes moet je er niet verwachten, mensen hangen er wat rond, wel, mannen hangen er wat rond, vrouwen hangen thuis rond. Het werd donker en ik had wel al een plekje gespot, een parking een beetje van het centrum verwijderd, maar ik was ondertussen terug in het centrum, en daar begon het al snel leger en leger te worden, ik had er de marktplaats snel voor mij alleen. Het enige wat ik nog heb gedaan is effe op internet, en tof, ondanks dat dat daar normaal niet de bedoeling was mocht ik wel hun WiFi gebruiken, WiFi is hier niet zo standaard, iedereen zit hier met 3/4G. Dus, ik was in het centrum, waarom nog terug gaan, ik ben er dan ook ineens volledig voor gegaan en heb me gewoon daar op een bankje op het markt plein gelegd. Iets verder stonden al wat vrachtwagens met vee in om de ochtend erna verkocht te worden, maar voor de rest was het er rustig. Die enkele mensen die ervoor bij kwamen lieten me simpelweg liggen, en zo viel ik daar op de markt in slaap. In de ochtend, toen het een beetje licht begon te worden, bleek, erg grappig, dat er daar nog naast me lagen. Het is hier niet enkel voor mij duur om op hotel te gaan en sommige van de veehandelaren komen duidelijk van te ver om smorgens te vertrekken, dus er lag ook nog een familie op een karton een paar meter van mij verwijderd. Maar het moet gezegd, ik had goed geslapen en al mijn spullen waren er nog. Tja, ik kan me echt niet voorstellen dat in een land zoals Oman men mijn spullen gaat pikken, het voelt er veilig en ook de mensen die me met liften meenamen kwamen steeds terug op het feit hoe veilig het in hun land wel niet was. Dat wil uiteraard niet zeggen dat mijn geld daar voor het grijpen lag, maar iemand met echt slechte bedoelingen had wel mijn rugzak met rommel kunnen pikken, dat was dus niet gebeurd. 
		</p>
		<p>Het voordeel was nu ook dat ik in de vroege uurtjes al op de markt was, blijkbaar de plaats waar het allemaal te doen zou zijn. Er was daar een cirkel, en wat bleek, mensen gingen daar in een cirkel zitten, binnenin, en staan, errond, en dan werd het veel de cirkel rondgeshowed, en terwijl de eigenaar met het beest zijn wandel deed werd er geboden en verkocht. Er waren ook vrouwen, vrouwen met een masker, echt wel straf, niet de burka die we kennen van afghanistan met de ruitjes of van saoudi arabie met het gaas maar echte maskers, er waren er wel niet veel. Ook zij verkochten wel wat, maar de verkoop zelf werd dan wel uitbesteed aan mannen, het waren zij die het onderhandelen in de cirkel deden, en de vrouwen wachten dan aan de kant. Op zich was het wel een beetje een toeristische attractie zoals het werd gepromoot, eigenlijk wel interessant, maar ik moet wel bekennen, eens het van start was gegaan was het nieuwe er ook wel snel vanaf. Ik heb dan mijn spullen maar bijeen genomen en ben wat over de rest van de markt gaan dwalen, tussen al die mannen met witte kleden en witte hoedjes. Er was ook nog een andere toeristische attractie, en die zou opengaan rond een uur of 9, en dat was het fort. UNESCO, dus tja, daar maar naartoe. Ik had toe dan bijna niks opgedaan, hier mijn eerste entree ticketje van 1 euro of zo. In tegenstelling tot het eerste fort in Sohar dat nog niet gerestaureerd was bleek het hier wel anders, alles zag er piekfijn uit, en ik weet niet of dat wel zo een goeie zaak is, twas allemaal een beetje te veel afgewerkt, maar goed, als je een idee wilt over hoe toen de rijksten de rijken leefden, en hoe het leger ze kon beschermen, dan was dit wel een beetje een plaats om je daar een idee van te geven. Daar zag ik ook dat ik duidelijk niet de enige toerist was in Oman, ik had er op de markt al wel een paar gezien, maar hier in het fort liepen er heel wat. Na een paar uur had ik het echt wel gezien en ik hoorde iemand vertellen over de groep die hij leidde, wel, ik dacht, dat is een gids die goed engels spreekt, als ik die kerel eens wat meer uitleg vraag, want ik wist nagenoeg niks van Oman en wat ik die volgende dagen zou kunnen en willen doen. Ik wist wel dat het een land was waar wandelen in de bergen de meest interessante optie zou zijn, maar waar, dat wist ik niet. Wel, dat was een schot in de roos. Ik kreeg er heel wat insider informatie, over plaatsen die interessant waren en over het waarom. Op reis moet je soms de juiste mensen vinden, en dat was nu duidelijk zo, voor het eerst had ik een concreet plan over wat ik die komende dagen zou gaan doen. Bahla, dat was al te laat, want vrijdag ging het vroeger dicht, dus, het zou meer oostwaarts de bergen zijn, rond Birkat Al Mouz. 
		</p>
		<p>Het nieuwe doel, de bergen nabij Birkat Al Mouz. Nu, ik was daar nog niet, en ondertussen volledig in de lift sfeer heb ik nog niet eens de moeite gedaan om na te gaan of het op een andere manier ook ging. Maar hier had ik de zaken toch lichtjes verkeerd ingeschat, als ze me zeiden de volgende rotonde links en dan is het steeds rechttdoor, dan had ik de verkeerde assumptie gemaakt dat die rotonde niet zo heel ver zou liggen, wel, dat viel tegen, en de baan waarop je dan wandelt is echt niet aangenaam, veel autos en geen voetpad, met eigenlijk niks interessants rondom. Ik heb een heel stuk niet gelift omdat ik dacht dat het niet ver zou zijn, maar gaandeweg kreeg ik door dat het wel nog een eind zou zijn... maar tja, om dan nog beginnen te liften... hmmm... twas duidelijk mis ingeschat van mij, maar ik had weer sjans... soms wordt er wel eens iets geroepen vanuit de autos die er in de file staan, naast je, wel, ik ben vriendelijk en antwoord dan altijd wel iets terug, wat blijkt, er was ne gast daar die in Oman werkte maar dat weekend met ne persoonlijke gids in die regio was gaan wandelen, wel, hij nodigde mij uit om in te stappen en zo geraakte ik niet enkel tot aan de rotonde, maar tot in Birkat El Mouz, en daarenboven kreeg ik er nog hopen informatie bij bovenop, en een paar mapjes met informatie om te wandelen, wel, zo geraak je ook zonder voorbereiding doorheen een land, alles zat een beetje mee. In Birkat El Mouz was ik dus nog altijd in de roes van al de vriendelijke en gastvrije mensen en van het feit dat alles altijd netjes lukte, dus, het verbaasde mij dan ook niet dat ik plots iemand tegenkwam die me voorstelde van me mee te nemen op de berg. Hij moest nog even iets afleveren ergens, en dan van auto wisselen maar dan zou ik mee de berg op kunnen. Wel, erg aardig denk ik dan. Supervlot. Even gedag gezegd tegen zijn familie en weg waren we. Nu, daar liep het wel even lichtjes anders... hij gaf na een aantal kilometers aan dat mensen normaal betaalden, en het werd mij duidelijk dat hij helemaal niet de berg op moest maar dat hij zichzelf als taxi voor mij zag. Tja, dat was effe niet de bedoeling, de prijzen die hij vermelde die waren ook ronduit van de pot gerukt dus liet ik hem vriendelijk weten dat ik tot dan toe overal gratis was geraakt en dat de gastvrijheid en behulpzaamheid in zijn land echt wel fenomenaal waren. Het drong hem niet onmiddellijk door, omdat hij dat ook niet wilde laten doordringen vermoed ik, maar de toon van het gesprek veranderde wel wat, gaandeweg werd hij zelfs een tikkeltje kwaad. Nu, had ik in mijn eerste reis geweest had ik me misschien geintimideerd gevoeld, maar vriendelijk verzocht ik hem nogmaals van mij daar gewoon af te zetten want dat ik zowiezo niet zou gaan betalen, in geen geval. Wel, dat gebeurde dan uiteindelijk ook, hij was pissed, hij zette me af in het midden van niks. Iets verder was een parking waar iets daarna een auto stopte, daar ben ik informatie gaan vragen en verrassend genoeg, ik kreeg er informatie over een prima tocht die ik op mezelf zou kunnen ondernemen, met een tekening erbij en namen van dorpjes, mijn verder plan kreeg meer vorm. 
		</p>
		<p>Maar ik was er nog niet, dus, verder liften. Wel, ook daar weer sjans, twee pakistanen, maar duidelijk geen wegenarbeiders, die kwamen daar wat rondtoeren en ik kon mee. Dus ook hier ben ik weer de hele berg opgeraakt, links en rechts, het was er best wel indrukwekkend, en daarna op de terugweg hebben ze me gedropt waar ik wou zijn om er toch ook nog een wandeling aan te koppelen, want met de auto is wel tof, zo geraak je snel de berg op om de verzichten te apprecieren, en ze waren sjiek, maar rondwandelen geeft toch nog iets extra. Maar het was wel plezant met die twee gasten, weeral sjans. Ze lieten me eruit op een aantal kilometer van Sayq, maar ook daar weer geen probleem, de eerste auto had ik weer prijs, en dus stond ik iets later in een klein dorpje, het begin van mijn wandeling. Het moeilijkste in heel wat van die wandeling is blijkbaar het beginpunt vinden, ook hier. Ik vond er een paar mensen die daar stonden te werken en ik kreeg dan ook nen uitleg, maar het liep al snel weg. Je moet je jezelf voorstellen, alles is daar steil, als je dan een beetje afdaalt en op een bepaald moment beseft dat het er niet naar uit ziet dat je nog verder kan, dan weet je dat je weer de hele weg terug naar boven moet. Het duurde echt wel even, en meerdere gasten hebben geprobeerd met op de goeie weg te zetten vooraleer ik effectief mijn pad had gevonden, het leek dan ook niet echt een pad, het was eigenlijk gewoon een grachtje dat diende voor de irrigatie. Eigenlijk leek het hier erg op Banaue in de filipijnen waar ik het jaar ervoor geweest was, alleen geen groene rijstvelden maar bruine naakte bergenwanden. Zo wandelde ik naar het volgende dorpje, allemaal heel klein en simpel, en dan naar het volgende dorpje, in de hoop er mijn weg te vinden die het dal in zou leiden. Ik heb er ne gast doen stoppen, met zijn auto, want het was duidelijk geen plaats om verloren te lopen, en uiteraard werd ik verder geholpen. Het was de eerste keer dat ik in een auto ging zitten waar ook een vrouw in zat, niet dat je er dan ook iets tegen zegt, maar er zat er eentje in, dat is op zich al verrassend, meestal stoppen die niet zomaar. Hij is dan een stukje richting bergwand gereden, en heeft me daar een pad getoond dat door het leger werd gebruikt, en daar dalen en blijven gaan, het zou niet al te moeilijk mogen zijn. In de verte zag ik toeristen met hunne gids hun tentje opslaan voor de nacht, ik was content dat ik nog niet hoefde rond te hangen maar nog wat verder kon wandelen, de dieperik in, in mijn geval. En het was weeral spectaculair, vrij stijl en rondom allemaal bergen, helemaal alleen, dat heeft iets, niet altijd even veilig maar zo lang het goed gaat geeft dat toch wel iets extra. 
		</p>
		<p>Alles ging doorgaans vrij simpel, tot ik de weg niet meer zag, vervelend, en het was er nog altijd steil, twas wel effe zoeken en ik ben ervan overtuigd dat ik daar niet onmiddellijk de meest voor de hand liggende weg had gekozen, het was niet simpel, maar uiteindelijk, na een intense en moeizame afdaling stond ik dan toch in het dal. Daar ben ik iets verder gewandeld om nog eens de weg te vragen, wel, je klopt op de garage poort en iets later staan er een heel deel mannen bij je, ze geven water, verzorgen de wondjes die je hebt opgelopen tijdens de afdaling, geven je informatie en uiteraard, brengen je naar het volgende punt om er zeker van te zijn dat je het pad terug vindt. Maar, vrouwen, die zijn binnen, die zie je niet, toch wel opvallend, een hele conservatieve cultuur waar vrouwen bijzonder sterk afgeschermd worden. Ik had de raad gekregen niet te proberen wandelen in het donker, dus was ik iets verder toen ik helemaal beneden in het dal stond bij het begin van de stroom die ik zou moeten volgen mijn slaapplaats gaan zoeken, vroeg slapen en dus vroeg op. Het is toch wel aangenaam zo een nachtje onder de sterren in het midden van niks, een klein dorpje stond er wel niet zo ver van waar ik sliep maar daar stierf het geluid ook snel met het vorderen van de avond, mensen gaan hier duidelijk vroeg slapen, veel nacht vertier vind je in dit deel van de wereld niet. Smorgens, bij de ochtendglore, toen kon mijn wandeling doorheen het dal beginnen, het zou simpelweg steeds rechtdoor zijn, en dat bleek ook zo, voor een groot stuk, al was het soms toch wel een beetje zoeken hoe ik verder kon, de stroom was voor het grootste deel uitgedroogd maar het was vanwege de rotsen niet altijd onmiddellijk duidelijk hoe je verder zou kunnen. Geregeld is er dus wel degelijk water, mini vijvertjes, zelfs met wat kleine vis op, soms maar een paar vierkante meter breed maar desondanks soms toch ook gemakkelijk een meter of meer diep. Dat is dus de plaats bij uitstek om me te wassen, helemaal alleen in dat dal, en mijn kleren wat uit te spoelen. Omdat het vrij warm was kan je dan ook natte kleren terug aan doen, iets later ben je weer droog. De wandeling was zo uiteindelijk toch wel een success, met verzichten in het begin, water en rotsen om door te ploeteren voor de rest, en uiteindelijk kwam ik dan terug in de bewoonde wereld, nog niet onmiddellijk waar ik moest zijn maar er niet zo ver meer vandaan, op mijn terugweg naar Burkat Al Mouz. Ik kwam er een koppel toeristen tegen, die gingen een klein stukje de andere richting uit maar hadden er vroeger al gewandeld. Ik kreeg verrassend genoeg commentaar dat mijn rugzak te groot zou zijn, zij had veel veel minder nodig, zij wist wel wat hiken was, tja, ik vind dat verrassend omdat ik na elke reis evalueer wat ik niet echt nodig had en mijn rugzak is zo toch over de jaren wel wat verkleind, en toch zou zij naar eigen zeggen met veel minder rondkomen, nu goed, ik heb aangegeven dat het me verrastte, en dat was het dan. Ze waren wel informatief over andere wandelingen die ik zou kunnen doen, en zo kreeg ook de rest weer wat meer vorm. 
		</p>
		<p>Eens in de ietsie pietje meer bewoonde wereld had ik ook weer een lift, en die zette me af in het stadje waar ik nog iets heb gegeten vooraleer het liften naar de volgende plaats begon. Eten, dat is hier indisch of pakistaans, lekker en vrij goedkoop. Dan wandelen naar de grote weg, en effe later was ik ook daar weer weg, tot aan het grote kruispunt en ook daar was ik effe later weer weg... liften, het ging hier echt wel vlot, enkel vermijden dat je tussen de taxis komt te staan. De meeste mensen die me meenamen spreken wel een beetje engels en ze zijn best wel vriendelijk, echt wel een toffe manier om met mensen in contact te komen en te ondervinden wat hen bezighoudt, zo is het ook gerust mogelijk dat het tijd is om te bidden en dan stoppen ze bij een moskee, terwijl ik dan me effe verfris gaan zij effe bidden, en dan weer de weg op. En toen werd ik daar ergens afgezet, ook weer nergens, tja, als ik tot dan niet zo gemakkelijk had gelift dan had ik me waarschijnlijk wel een beetje zorgen gemaakt, een paar huizen en daarrond een grote leegte. Maar lang duurde het niet, een truck met pakistaanse bestuurder stopte, veel engels sprak hij niet maar de gastvrijheid was duidelijk te voelen, en zo boemelde het door de leegte. Het duurde een tijdje vooraleer hij doorhad waar ik naartoe ging en wat ik wilde, of, vooraleer ik doorhad wat hij eigenlijk wilde. Hij stopte zijn truck na een tijdje en daar wachtte hij, tot een vrachtwagen hem passeerde en dan vroeg hij de bestuurder om mij mee te nemen, zo gaat dat, zij zorgden dat ik verder geraakte, dat is gastvrijheid. De tweede truck ging mijn richting, en ik kon met mijn bagage naar de andere truck om weer verder te boemelen, ook weer een pakistaan, ook weer beperkte communicatie, maar ook weer een gevoel van gastvrijheid. Een heel tijdje later wordt ik gedropt in Bidiyah, een stadje op de grens van de grote woestijn. Dan sta je daar, geen idee hoe ik in de woestijn zou geraken. De mensen die ik er aansprak wisten niet zo veel, we begrepen elkaar niet echt. Ik ben daar een toeristenrestaurant binnengestapt en blijkbaar was er daar ne gids met zijn gasten, wel, prima, dat helpt, hij gaf me net genoeg informatie om weer op pad te kunnen gaan. Blijkbaar was in Bidiyah de woestijn echt wel dichtbij, een paar kilometer. Dus, wat doe je dan, liften uiteraard. Dat ging ook weer vrij vlot, voor die paar kilometer. Op het einde werd ik een andere wagen ingeleid, en die hoopte mij een tour te kunnen verkopen, maar op zich geen probleem want toen dat niet lukte bleek dat ook geen probleem. Daar stond ik, in het begin van de grote leegte. Het advies was simpel, ga niet te ver want voor je het weet ben je verdwaald, wel, dat heb ik dan ook maar niet gedaan, gewoon effe wandelen om een gevoel van de duinen rond me te krijgen zonder dat ik nog iets anders zag dan duinen. Het is echt wel opvallend dat je simpelweg na een paar minuten rondom niks anders meer ziet dan zand, vooral omdat je daar toch tussen de duinen zit en dat die duinen op die plaats vrij hoog zijn. Veel tijd zou ik er niet zijn, want tja, diep de duinen in zou niet mogelijk zijn, te gevaarlijk zonder begeleiding, en daar vlak bij de mensen blijven rondhangen, tja, dan is het niet zo speciaal, vooral omdat het niet de eerste keer is dat ik in de duinen zit. Ondanks dat ik duinen heb gezien, in Namibie, in Mauritanie, ... toch leek het me wel tof, symbolisch misschien, van ook hier toch minstens een keer ergens in de duinen te zitten. Maar om er dan ook veel geld tegenaan te smijten, hmmm, dat hoefde niet. Ik had er uiteraard naar een kamp kunnen gaan, dan heb je de echte woestijn ervaring met aangepast diner bij kampvuur, wel, tzal wel tof zijn maar ik kan zonder dat soort authentieke ervaringen. Ik had er ook een kameelritje kunnen maken, maar toch ook maar niet. 
		</p>
		<p>Terug liften, ook weer geen probleem naar de hoofdstraat, en daar dan nog effe wachten en daar had ik dan weer een lift tot op het volgende kruispunt waar ik moest zijn. Onderweg waren we nog even ergens gestopt, en daar sta je dan in een of ander minidorpje, de vrouwen gaan snel een sluier omdoen of vluchten binnen. De mannen komen me begroeten, een man komt met zijn gezicht heel dicht bij het mijne, alsof hij me gaat kussen op de mond. Vertwijfeld doe ik wat hij doet, maar wat bleek, de bedoeling was van de neuzen tegen elkaar te laten komen, dat is blijkbaar in de regio een manier van warme begroeting, ik voelde me een beetje een rund omdat de wijze waarop ik mijn hoofd draaide er meer van weg had dat ik die kerel ging binnendoen. Tja, toch interessant, die kerels waren familie van de gasten die met de auto reden. Daar stond ik weer in het midden van niks, er was er ene die geld vroeg, die heb ik laten gaan, maar ook daar was ik een half uurke later weer weg. Die kerel die moest bijna tot op het einde, de laatste zes kilometer zou ik er weer alleen voor staan. Ik wist eigenlijk niet goed wat ik me daar moest verwachten, het zou een wadi zijn en ik zou er een wandeling kunnen doen doorheen de bergen naar de kust, maar ik wist eigenlijk niet goed of het wel veilig zou zijn om het op mezelf en alleen te doen en zelfs niet waar ik moest vertrekken. Internet was er nergens, dat bleek nog al wel eens een probleem hier in Oman, tja, waar informatie halen. Ik verder liften, ook de laatste 6 kilometers waren geen probleem, ik werd er uiteraard gewoon naartoe gebracht. Maar daar was het allemaal toch anders dan wat ik had verwacht, eigenlijk was het daar een wadi maar voor de rest niks. Tja, eten, zelfs dat was er amper, en er was amper leven, dus, het was al wel donker maar nog vrij vroeg, dus ben ik maar terug gelift, twas maar zes kilometer. Op tien minuten was ik weg, en dan ben ik daar iets gaan eten, en dan leer je uiteraard weer volk kennen, ne kerel die heel wat van computers kende, iemand die voor het leger werkte, wel, die heeft me de hele route uitgelegd, en hij heeft er op zijn telefoon voor gezorgd dat er wifi was zodat ik ook mijn tablet kon gebruiken en de nodige informatie en maps downloaden. Ik heb dan daar nog wat gegeten en mijn tablet opgeladen en een paar uur later heeft die kerel me dan terug gebracht en me de beste slaapplek laten zien, tja, het hield niet op. Hier moet je je niet echt veel zorgen maken als je niet weet hoe en wat, er is altijd wel iemand die het je wat duidelijk maakt, blijkbaar. Ik kon gaan slapen in een schuilhuisje langs de wadi, met de verzekering dat ik het alleen zou redden die dag erna, met een kaart op mijn opgeladen tablet. Die gast weg en ik mijn ogen dicht. Trouwens, die wadi, wadi bin khalid, dat is dus echt een toeristen attractie op zichzelf, daar komen heel wat mensen een soort van vakantie doorbrengen, een vijver als het ware met helder water omgeven door rotsen, maar ik ben niet de grootste vijverfan, al was het er wel cava. Er stond ook nog een tentje aan de overkant, een dertigtal meter van me vandaan, ook toeristen zou blijken, witte toeristen. 
		</p>
		<p>Het regende die nacht, niet overdreven hard maar het regende. Blijkbaar regent het hier bijna nooit behalve bij de overgang van koel naar heet of omgekeerd, wat dus twee keer per jaar is. De laatste jaren is het systeem ook hier echter een beetje in de war, global warming. Mijn schuilhutje was eigenlijk net te klein want het spattende water voelde ik wel, al lag ik zoveel mogelijk in het midden, tja, het was eigenlijk misschien meer een schuilhutje voor de zon. Dus, dat was wel pech, en de pech die eraan verbonden was, was groter dan ik had kunnen indenken, maar dat wist ik nog niet. In de vroege ochtend nam ik mijn spullen, even ontbijten en tegen een uur of zes was ik klaar voor de tweedaagse tocht naar de overkant. Ik had nog een gesprekje met de toeristen van de overkant, en ik kon vertrekken, ondertussen was het gestopt met regenen. Dieje gast gisteren had me het begin van de pad getoond en het viel me op dat vandaaraf het niet al te simpel was om mijn weg te vinden, maar goed, dat zou misschien wel beter worden als ik daarboven ben, met wat meer zicht op de omgeving. Ik was iets van een paar honderd meter ver, ondertussen had ik al een jonge schapenhoeder geiriteerd omdat ik zijn schapen opschrikte, toen ik plots een langdurig getuut hoorde van een auto, vervelend. Ik keek na een tijdje toch achterom, en wat bleek, het was die gast die me die avond ervoor zo had geholpen. Dus, ik ben terug naar onderen gewandeld, en wat bleek, als het geregend heeft dan is die regio behoorlijk gevaarlijk. Water wordt opgevangen in de rotsen, maar tijdens en vlak na de regen kunnen er dan barsten ontstaan die water doen verplaatsen waardoor je ook weer op andere plaatsen barsten kan doen ontstaan wat dan weer kan leiden tot alles verslindende en zeer plots opkomende stromen. Geregeld vallen er in deze regio nog doden op die manier. Tja, als hij zegt dat het echt gevaarlijk is, waarom zou ik het dan doen, wel, het was echt wel jammer, het was echt de toch die ik nog wou doen, maar goed, you win some you loose some. Die kerel was dus smorgens van de regen wakker geworden, en ondanks dat het zijn vrije dag was was het blijkbaar voldoende problematisch om op te staan en mij te komen zoeken. Gelukkig was ik die toeristen nog tegen gekomen, anders was ik al buiten bereik. Tja, het is dan maar zo. Hij heeft mij terug gebracht naar het dorp, en vandaaruit nog een beetje verder, uiteraard heeft hij me nog een koffie getrakteerd, en dan heeft hij iemand doen stoppen die hij kende met de vraag om me op het kruispunt af te zetten, weer heel wat kilometers verder. 
		</p>
		<p>Ik zou dan niet over de bergen gaan, maar errond, via liften. Het liften daar ging weer wat vlotter, het was op de hoofdweg naar Sur. Een paar jonge gasten namen me mee, helemaal naar Sur waar ik dacht dat ik wou zijn. Iets in het oosten ervan waren er toeristische attracties zoals de schildpadden die hun eieren kwamen leggen, maar of ik daar naartoe zou willen, hmmm... ik zat vooral in met het vinden van internet omdat ik een host had gevonden in Muscat maar ik moest nog bevestigen, dringend. Ik de stad in, dit was een stad, de tweede van Oman, en ik vond het maar niks. Voor steden moet je niet in Oman zijn, hier ben je voor de bergen, de woestijn, de wadis, maar niet voor de steden. Het was een hele wandeling naar de stad van waar men mij had afgezet, blijkbaar aan de rand ervan. Het is niet zo dat het er zo groot is met ne ring zoals die rond brussel, helemaal niet, het voelt aan alsof het er niet groot is, maar alles is hier toch iets verder wandelen dan het telkens doet uitschijnen. Ik heb uiteindelijk internet gevonden, met wat hulp, en ben dan wat gaan rondwandelen. Het was nog vroeg en ik wist eigenlijk niet goed wat ik verder nog zou doen, de schildpadden, niet echt, en wat er daar nog was voor toeristen, eigenlijk ook niet. De stad zelf was vrij doods, even langs de corniche, even de achterbuurten door, ik weet nog steeds niet of ik het centrum van het centrum wel heb gezien of misschien was het er niet eens. Er was een fort, eigenlijk wel meer, maar daar kon je niet in, toch niet dat ik weet, toch niet op die dag. Sur is dus duidelijk een stad om over te slaan. Ik ben dan maar terug gewandeld van waar ik kwam, en iets verder ben ik beginnen liften, richting de Wadis in het westen van Sur. Dat zou dan beter zijn om iets te vinden om te slapen. Mijn bezorgdheid was eigenlijk het tempo waarmee ik het langs doorkruiste, ik was er nu door van west naar oost via de bergen, en ik was nog geen halve week ver, het was ondertussen nog geen vier dagen en ik zou er meer dan negen in het land zijn. Iets wat me de hele reis al achtervolgde was het gevoel niet goed te weten wat ik nog moest gaan doen. Ik had me dus voorgenomen van een beetje te gaan niksen aan de Wadi, blijkbaar een sjieke wadi waar je kon gaan zwemmen. Maar, wat bleek, het liften was er niet zo heel gemakkelijk, het duurde dus een tijdje vooraleer ik weggeraakte, en toen, toen dat ik eindelijk vervoer had, toen begon het te regenen. Regen aan een zwembad is niet onmiddellijk erg uitnodigend, vervelend, en ik wou er eigenlijk ook maar half naartoe, en mijn chauffeur was wel aangenaam en die moest helemaal naar Muscat... twijfel twijfel twijfel, zelfs tot aan de wadi twijfelde ik, en blijkbaar zat ik voorbij de wadi nog in de auto. Mijn chauffeur zou me helemaal tot in Muscat brengen, en zou me daar nog kilometers verder brengen om me af te zetten aan de plaats waar ik een taxi kon nemen naar Nizwa, want ik had beslist dan toch maar terug naar de bergen te trekken, de bergen waar ik van kwam maar waar ik een deel van had overgeslagen. 
		</p>
		<p>Ik had er op voorhand niet echt bij stil gestaan, maar Muscat is groot, en er gewoon rond rijden om mij daar af te zetten duurde behoorlijk lang, ik voelde me er een beetje slecht bij omdat die gast zijne tijd aan mij verloor maar goed, tis zo in Oman. Het was wel geen Omani, maar nen indier, tja, omdat ik op weg was naar indie en er ook vroeger al geweest was, was het niet moeilijk om daarover te zitten zeveren. Hij zette me uiteindelijk af aan een groot winkelcomplex, het was al donker, er stonden heel wat taxis, en liften, wel, ik denk niet dat het daar zou gelukt zijn. Dus, ik heb dan maar toegegeven en heb een taxi genomen. Nu, als ik taxi zeg, dan heb ik het over shared taxis, autos die hun zitjes verkopen, een beetje zoals veel bussen in andere landen, ze vertrekken als ze vol zijn. De eerste taxi probeerde me wat te bedotten, maar de tweede gaf ne faire prijs, dezelfde als de rest moest betalen zo zou achteraf blijken. Na vier dagen heb ik hier dus mijn eerste vervoer betaald, nen taxi voor een paar honderd kilometer voor vier euro. In Nizwa wilden ze me afzetten aan het rondpunt waar ik eerder al vele kilometers had voor afgelegd om er te komen, en dat was niet naar mijn zin omdat de chauffeur me beloofd had van me in de stad af te zetten. Een beetje discussieren en toen heeft hij mijn vervoer naar de stad betaald, anders moest hij enkel voor mij de resterende kilometers in het hartje van de stad nog door. Voor mij had dit het voordeel dat ik geen toeristen prijs moest betalen in die volgende taxi, hij kende de prijzen. Veel was dat niet, maar als ik daar in het donker alleen had gestaan zou het voor mij wel eens meer kunnen geweest zijn.  En daar was ik dan terug, in Nizwa, een paar dagen ervoor was ik er ook, ik wist dat je er rustig kon slapen op de markt, dus, dat was dan ook wat ik ging doen. Nu was ik op weg naar het westen, niet ver, maar daar waren nog een paar wandelingen die ik had overgeslagen. Naar het zuiden was het enige alternatief, maar dat zou ver reizen zijn en ik had gehoord dat als je zelf geen vervoer hebt het een beetje moeilijk is, niet om er te geraken maar om daar van plaats te geraken, al denk ik achteraf dat het er wellicht even gemakkelijk moet geweest zijn dan in het noorden, waar ik toch ook in de kleinste plaatsjes was geraakt met liften en er zelden lang voor moeten wachten heb. Tijd voor mij bed, morgenvroeg weer de baan op. 
		</p>
		<p>Het is dag vijf, halfweg in Oman. Het is allemaal bijzonder vlot gegaan, heel wat kilometers afgelegd op slechts enkele dagen. Zo had ik het niet kunnen plannen, er was niet veel informatie beschikbaar op internet tenzij over waar de tours naartoe gingen. De laatste dagen zou ik in Muscat, de hoofdstad, zijn, dus, ik moest nog een paar dagen gevuld krijgen hier in de bergen tenzij ik nog iets zou vinden aan de kust, maar eigenlijk zou ik niet weten wat. Jebel Shams, de hoogste berg van Oman wordt door velen bezocht, en van andere toeristen eerder had ik de suggestie gekregen van een wandeling nabij Al Hamra. Met een beetje meeval zouden dat dan de laatste wapenfeiten worden vooraleer terug naar de kust af te zakken. Om in Al Hamra te geraken, jawel, dat wil zeggen, liften. Ik moest er eerst wel een klein beetje voor wandelen, om aan de andere kant van de stad te geraken. Het lukte niet onmiddellijk, deze keer, een drukke baan en blijkbaar niet veel mensen die me mee zouden willen nemen. Uiteraard, ik had geleerd dat een auto met vrouwen in, daar had ik geen kans op, maar het was nog vroeg dus had ik toch wel hoop op mannen die gingen werken. Nu, echt lang heeft het ook niet geduurd, en deze keer toch wel opvallend, mijn chauffeur wist dat ik van belgie was, hoe zou het dat toch weten, wel, het was hij die me enkele dagen ervoor in de bergen, Sayq, iets ten noorden van Birkat Al Mouz, nog de weg had gewezen, toch wel heel toevallig. Hij moest iets voor Al Hamra zijn, maar hij deed me dan toch ineens maar verder tot de splitsing er vlak bij. Enkele extra kilometers, het is duidelijk dat men er hier niet echt op ziet. Eens aan de splitsing, tja, dan sta je daar. Ik had een kaartje met daarop de naam Bilad Seit, dus ik vraag omstaanders ernaar. Blijkbaar zou het enkele kilometers zuidwaarts zijn, daar zou een wandeling beginnen die de moeite zou moeten zijn. Ver was het niet dus ben ik er naartoe gewandeld, al was het lang een brede saaie baan. Maar daar, bij de school links in, geen indicatie van een wandelpad, en ook de mensen die ik er daar naar vroeg, die wisten niks. Vreemd, allemaal mensen die er niks van wisten. Na enkele mensen te hebben gevraagd waar het zou kunnen zijn, met mijn kaartje erbij en al, was er toch ene die me wist te vertellen dat het helemaal niet daar was, waar ik was, dat was in Bilad Sayt, niet Bilat Seit. Tja, zo wordt het moeilijk natuurlijk. Ik moest blijkbaar helemaal aan de andere kant zijn van de stad, wat eigenlijk achteraf gezien ook meer voor de hand liggend was want daar waren de bergen. Dus, terug die saaie baan op. Ik heb er nu wel gelift, en daar had ik sjans mee. Ne jonge gast nam me mee. Ik heb hem uitgelegd wat ik van plan was, ik weet niet in hoeverre hij alles begreep maar hij zou me brengen. Ik had geen idee hoe ver het was, maar ik ben er ondertussen aan gewend dat een paar kilometer voor de gasten niets uitmaakt, dus, ik liet begaan. Nu, ik moet zeggen, het was blijkbaar toch iets verder dan ik had gedacht, het was een heel eind de berg op. En, wat bleek, eigenlijk wist hij ook niet echt waar ik zou moeten zijn, oei. Daar stonden we, boven op de berg, maar was het daar, wie zou het zeggen, wij terug een stuk naar onder, daar het aan de local gevraagd, maar die wisten het blijkbaar ook niet, wel, terug naar boven, en terug naar onder, die kerel heeft naft opgereden, maar blijkbaar allemaal geen probleem. Uiteindelijk waren er toeristen bovenop de berg, dus heb ik het daaraan gevraagd, en die wisten het, die hebben een toeristengids bij zich, en blijkbaar hadden ze ook zitten zoeken naar wandelingen, want blijkbaar was het daar, net waar we stonden. 
		</p>
		<p>Toch wel straf, het is duidelijk dat het daar is, en die gast die me de berg op en af reed, die zegt nog eens goeiedag en die is weg, zijn plicht vervult, blijkbaar. Dus, mijn wandeling begon. Iets later zag ik het al niet meer, tja, je moet hier van die verfvlekken volgen die her en der op de stenen staan, ik denk dat die door mensen gezet worden die heel goed weten waarnaartoe want het komt soms echt niet overeen met waar ik ze als leek zou zetten. Dus, 400 meter ver en al verloren gelopen. Er was iets verder wel wat beweging, twee mannen die aan het schieten waren, herrinner je, dat is hier blijkbaar een erg populair tijdsverdrijf. Ik was er via liften al mee in contact gekomen, iemand die net terug was van een wedstrijdje schieten en me trots zijn geperforeerd doel liet zien, deze gasten waren zich wellicht op zoiets aan het voorbereiden. Ik ben er niet verder naartoe gegaan maar heb elders nog wat zitten zoeken naar het juiste pad, en ook gevonden, uiteindelijk. De wandeling, zoals alle wandelingen hier, het heeft wel iets, veel rotsen en verzichten als je bovenop de berg staat, en hier, erg diepe dalen errond. Ik had ergens gelezen dat het verval hier wel tot bijna een kilometer was, het was in ieder geval diep. Ik was er heel alleen, een voordeel was dat verloren lopen niet zo heel waarschijnlijk was, rechts een diepe ravijn, daar moest ik niet zijn, en links, ergens, waar ik moest zijn, maar eerst nog heel wat kilometers langs de ravijn. Toch wel spectaculair, daar in alle nietigheid in mijn eentje. Er veel veranderen doet het landschap niet, maar misschien is dat soms ook wel een deel van haar charme. Soms wel opletten, en zoeken naar die stippen, wel, strepen eigenlijk. En eigenlijk, als je ze niet meer ziet zou je eigenlijk niet mogen verder dolen en verderop proberen, dat heeft me al een paar keer in moeilijkheden gebracht, zoals ook hier, al was ik uiteindelijk wel weer op het juiste pad gekomen, maar dan wel een paar kilometer verder en ongetwijfeld was de weg naast het pad niet zo simpel als de weg op het pad. Maar hier wist ik wel een beetje waarnaartoe, ik had er van die toerist een paar dagen geleden een kaartje van gekregen, wel, kaartje, dat is misschien een beetje een eufemisme, een stuk papier met daarop enigszins misleidende informatie, met een plaatsnaam die blijkbaar ook niet helemaal klopte. Veel is er niet te vertellen van dit soort tochten, behalve dat het erg aangenaam is en dat er in de verste verte geen leven te bespeuren viel. Heel wat kilometers verder zie je dan plots een huisje, met een hond die blaft... twee bedenkingen, veel honden zie je hier eigenlijk niet, heel aangenaam is dat, honden is meestal echt wel een pest, in veel landen zijn ze bang van mij en dat maakt ze geregeld behoorlijk onbetrouwbaar tot gevaarlijk, maar ook... wat in godsnaam wil je hier wonen, helemaal alleen, een gezin, allee... uren stappen van de bewoonde wereld en dus uiteraard ook nergens een bushalte te bespeuren, zelfs geen weg maar je zou kunnen op rijden, ik zou zo toch echt niet willen wonen. 
		Dan zie je jong volk, wellicht de kinderen van het gezin, in de verte met hout zeulen. Ik wandel verder. Weer loop ik een beetje verloren, dat denk ik toch, het pad is amper een pad te nemen en het is weer heel wat klim en klouterwerk, stel je hierbij van die grote rotsblokken voor van een hand groot, tot meters, verspreid om het je niet altijd makkelijk te maken, een hindernissenparcours. Maar ik ben er wel weer geraakt, aan de Wadi.
		</p>
		<p>Ik had er niet meer bij stilgestaan maar men had mij gezegd dat dit een beetje het eindpunt ging zijn, een oase, eigenlijk, in de dorheid van de woestenij was er dan een soort van plantage, naast een ogenschijnlijk eeuwenoud dorpje. Ik wist dat niet, maar het was duidelijk een toeristische trekpleister, ik had al effe geen groepjes toeristen gezien zoals hier, en het was ook duidelijk aan de mensen, ze keken niet om en leken op zich ook allesbehalve verheugd dat ik er was. Wel, tja, ik was misschien ondertussen al iets te veel gewend. Terug onder de mensen, onvriendelijke mensen, groepjes toeristen, ik heb me dan maar uit de voeten gemaakt, al zou het dorpje op zich misschien de moeite moeten lonen, wel, het leek wel ok, voor de beperkte tijd dat ik er was, en goed, erg groot was het niet, eigenlijk best wel klein, dus heel veel kan ik niet hebben gemist. En ik moest verder, ik wou naar Wadi Gul, een andere Wadi, omdat ik vandaaruit verder zou kunnen wandelen naar Jebel Shams, de hoogste berg van Oman. Het liften ging alweer vrij vlot, tot in het dorp, Al Hamra, daar iets gaan eten, en dan verder naar de splitsing om daar ergens water van de kraan af te luizen en verder te liften. Het werd al een beetje laat, dus het mocht ook niet te lang duren. Een eerste auto bracht me een paar kilometer verder, en een tweede nog een tiental kilometer, ondertussen was het al donker en daar stond ik in een dorpje, mijn bestuurder die daar woonde kende het niet waar ik naartoe wou. Wel, een beetje rondvragen en ik kon een andere auto in, een stuk terug, en die hebben me daar afgezet, te donker om nog verder te gaan dus heb ik me daar ergens tussen de rotsen gelegd, tijd om te slapen, het was nog vroeg maar ook een lange dag. Het was niet ideaal, daar tussen de rotsen, de wind sneed er een beetje door. Tot nu toe was dat al verschillende maal een beetje een probleem, ik had geen slaapzak bij, enkel een matje, en snachts was het niet echt heel erg warm. Als je dan gaat slapen is het nog altijd meer dan warm genoeg, maar het koelt snel af, en na een paar uur is het beduidend frisser en moet je iets bij aan trekken, en na nog een paar uur opnieuw, en uiteraard, zoveel om bij aan te trekken heb ik dan ook weer niet. Maar het ging nog, twas enkel allesbehalve ideaal. Het werd licht, en ik bekeek de map nog eens goed. Het werd me daar toch ineens ook duidelijk dat ik de map, tja, dat stuk papier, mis had gelezen, en dat ik misschien best de andere kant op zou gaan om af te dalen in plaats van te stijgen. Ik heb wat getwijfeld, maar ik zat met die wandeling van de dag ervoor in mijn benen, ik dacht foert, ik lift naar boven en wandel dan terug naar hier. 
		</p>
		<p>Het was trouwens ook zo dat ik blijkbaar helemaal niet via de Jebel Shams zou kunnen doorsteken naar de kust, en dat ik terug langs Wadi Gul zou moeten. Dus, mijn spullen mijn rugzak in en naar de straat. Daar werd ik vlot meegepikt, maar enkel voor een tiental kilometer. Het was niet de eerste toerist dat die gast meenam, en hij nam me onmiddellijk mee naar bij hem thuis om een tasje thee te drinken. Nu, hoe gastvrij ze hier ook zijn, dit is zeker niet echt typisch. Hier in Oman wordt je veel getrakteerd op thee, en eten, en is er een enorme behulpzaamheid, maar thuis binnen uitgenodigd worden, dat is er normaal niet bij. De familie, de vrouwen in de familie, worden bijzonder afgeschermd. Het was dus in al die keren de eerste keer dat ik effectief ergens binnen in huis werd uitgenodigd. De vrouw werd geroepen en er werd thee gebracht, niet door haar, de plateau met thee en dadels werd aan de deur gezet waar hij die dan ging afhalen, van de vrouw zag ik enkel een korte schim. De dochter stormde de kamer binnen, maar zag me en verschoot, ze stormde dan ook gelijk weer de kamer terug buiten. De zoon, dat was een ander verhaal, die werd er even bij gehaald. Nu, ik beweer niet dat voor dochters en zonen er een verschil is in behandeling, ze waren beiden nog kinderen en het verschil dat ik zag kan gerust een soort toeval zijn geweest, maar voor wat de vrouw betreft, dat is overduidelijk, vrouwen horen niet thuis in de publieke ruimte. Die gast zijn hobby was, zoals je ondertussen misschien al wel raadt, schieten. Hij zijn geweer gaan halen. Wel, nu ik dat spel eens van dichtbij kon bekijken, een luchtkarabijn, niet de rommel van op de kermis, laten we zeggen de dure versie van die karabijnen op de kermis. Hij met mij zijn wagen in en een paar honderd meter verder stopten we, een deken op de grond, een paar opvallende steentjes als doel opgesteld en daar gingen we, schieten. Zijn zoon mocht nog niet meedoen, die was echt nog heel erg klein, maar ik mocht wel meeschieten. De eerste keer, prijs, de steen dwars door midden. Moeilijk was het zeker niet, er stond effectief een vergrotend vizier op. Uiteraard, ik wordt snel overmoedig en vraag dan om de doelen verder op te zetten, het lukt hem, en ik heb dan getracht de halve steen van hem ook te raken maar daar hieldt het dus op. Ook hij slaagde er niet in. Ik denk dat zijn geweer ook niet echt het beste geweer was, maar goed, ik kan uiteraard ook niet goed schieten, het was bij mij wellicht meer dan dertig jaar geleden. Ondertussen was hij subtiel aan het proberen van mij te overhalen zijn diensten te gebruiken om naar Jebel Shams te gaan, niet echt overduidelijk maar dan toch ook weer wel. Hij vertelde van de mensen die hij al had gebracht, bijvoorbeeld. Pech voor hem, het liften liep zo gesmeerd, ik moest nergens dringend zijn, ik had hem helemaal niet nodig. Schieten, het was wel eens tof, maar voor mij is het plezier er na tien minuten ook vanaf, dus, ik verder. Misschien lichtjes teleurgesteld is hij dan de andere richting opgegaan. Het duurde niet lang en ik had weer een lift, ne blanke, ne zwitser, en een filipijnse met hun zoon. Het leek een beetje ne sul, maar op zich geen probleem, het gesprek was wel aangenaam, de verzichten ook, en ik geraakte zo ook weer boven. Onderweg werd het gaandeweg weer steiler en mijn chauffeur kreeg een beetje schrik dat zijn auto het niet zou halen, het was geen 4x4 en op heel wat plaatsen in Oman heb je dat eigenlijk wel nodig. Er stond ook ne local die zijn diensten, uiteraard tegen betaling, aanboodt, hier zijn de locals niet allemaal stinkend rijk zoals dat in de emiraten het geval is en dus zie je ze ook moeite doen om hier of daar een centje bij te verdienen. Dat gaat dan zoals in zovele landen ook gepaard met dat beetje overdrijven en liegen, suggererend dat de auto het verderop niet meer zou halen. Gelukkig heeft mijn chauffeur dan toch gewoon verder gereden, het was dan ook geen enkel probleem. 
		</p>
		<p>Het zicht bovenaan was spectaculair, en ik heb daar afscheid genomen van mijn chauffeur. Voor mij kon de wandeling beginnen. Ook daar liep het een beetje mis, ik wandelde een stukje verder maar ik zag echt niet waar en hoe. Ze hebben me daar op pad geholpen maar een beetje tot mijn teleurstelling zat ik aan de verkeerder kant van het dal, tja, nu moest ik kiezen, of de kant op waar ik sterk zou dalen maar god wie weet waar uitkomen, of de kant op die er saaier uitzag maar uitkwam waar ik had geslapen. Zucht, wel, ik had al veel gewandeld, en veel dalen en verzichten gezien, dus deze keer, foert, het einde naderde, het was de zesde dag en de dag erna zou ik helemaal tot aan de kust moeten geraken, en ondanks dat liften hier vlot ging, de kust, dat waren nog vele kilometers en liften is overal toch wel een beetje anders. Dus, niet de meest spectaculair ogende weg, maar de afdaling, een afdaling die ik anders in de andere richting zou hebben gedaan, dus zo erg was dat nu ook weer niet. De omgeving was ondertussen vertrouwd geworden, en de wandeling gaf dan ook op zich niet echt iets nieuws meer, rotsige bodem, weinig vegetatie en daar waar je sjans hebt om de zoveel meter een paar verfstroken om je de weg aan te geven. Uiteraard, dat bleek ook al normaal bij mij, verloor ik de weg af en toe, en ik ben er opnieuw overtuigd dat het laatste stukje dat ik had gedaan niet echt de bedoeling was, de rotsen werden alsmaar groter en het wandelen ertussen toch behoorlijk lastig, maar het doel was in zicht dus op zich allemaal geen probleem. Bij terugkomst was het nog niet echt laat, alles was vlot gegaan, en ik zag er een duits stel vrouwen, iets ouder dan mij. Ik ben daar dan maar effe bij gaan zitten, echt wel plezant. Had het aan mij gelegen, met hen zou ik gerust een tijdje kunnen reizen, maar ik moest naar het noorden, zij waren er met hun gehuurde jeep maar gingen die dag niet zo ver meer rijden. Toch wel opvallend hoe anders vrouwen en mannen hier behandeld worden, zo kwam er ne gast mij iets verkopen en toen ik hem afwimpelde was ie weg. Die vrouwen konden er niet van over, normaal zou die gast ook aan hen gevraagd hebben om iets te kopen, maar nu dat ik er bij was, niks. Ze kregen ook geen kilo vragen en opmerkingen te verwerken, niks. De vrouwen waren duidelijk, in hun ogen, mijn vrouwen, en daar blijf je vanaf. De kinderen, die maakte geen onderscheid, de verveling en het feit dat je van sommige toeristen af en toe wel eens iets krijgt maakt de kinderen hier bijzonder volhardend in hun vervelend gedrag dat vooral bestaat uit de aandacht trekken en rond je hangen in groep. Maar ook daar maakte man of vrouw toch wel een beetje uit, ik sta recht en spreek duidelijk en met dreigende stem, en voor het eerst werd alles een beetje kalmer. Ze hebben ook nog mee helpen opruimen, die hele handel in de auto steken, nadat ons theetje op was. Mij hebben ze terug afgezet in Al Hamra, want wat blijkt, ik had het duidelijk niet helemaal perfect gepland, ik moest weer de berg op waar ik de dag ervoor was geweest, en nu wist ik hoe lastig dat dat was. Eens afgezet door mijn madammen, jammer, eerst wat eten zoeken en dan terug de berg op. 
		</p>
		<p>Verrassend, ik zag er de gast die me de dag ervoor ook al 100 kilometer had zitten rondrijden. Gelukkig, ik herkende hem vrij snel toen hij tegen me sprak en ik wist zelfs zijn naam nog. Hij belde rond maar verontschuldigde zichzelf dat hij nu geen 4x4 ter beschikking had om mij tot daar te brengen, uiteraard, voor mij geen probleem, ik wou niet nogmaals van dezelfde kerel profiteren, nu wist ik ook dat hij daar helemaal niet moest zijn, dat was de eerste keer anders. Dus, het werd een korte babbel en dan verder. De eerste auto bracht me een beetje verderop naar de splitsing, in het midden van niks. Veel verkeer was er niet, en het beetje verkeer dat er langs kwam ging de andere richting uit. Ik wist ook dat alles dat geen 4x4 was zeker niet de volledige weg zou doen, want het stuk waar ik doormoest zou je niet kunnen met een gewone auto. Het duurde deze keer echt wel een tijdje, maar uiteindelijk nen truck, hij moest tot bijna boven op de berg, ik dacht, waarom niet, eens ik daar ben kan ik altijd al wandelend naar beneden in het ergste geval en dan ben ik terug in een stadje, aan de andere kant. Het gaat dan wel traag, maar het was wel aangenaam, ne pakistaan die amper engels sprak. Ik had geluk, ik kende de muziek die hij had opstaan, van Nusrat Fateh Ali Khan, de belangrijkste zanger die pakistan ooit gehad heeft, dat maakte wellicht indruk. Alles ging goed, totdat hij in pan viel, dat was vervelend, halfweg de berg op en daar stonden we, we konden niet meer voor of achteruit. Hij belde iemand van zijn bedrijf op om te helpen, maar dat ging zowiezo nog een tijdje duren. Ik ben toen opnieuw beginnen liften, en wel in twee richtingen, verder naar boven als ze me helemaal naar de volgende stad zouden kunnen brengen of terug naar beneden om dan rond de bergen te liften. En je moet dan duidelijk ook niet te dicht gaan staan bij de truck want ze zouden misschien denken dat je daar ook maar ne pakistaanse werkman bent, en dan is de kans dat ne local u meeneemt heel wat kleiner. Het duurde wel een tijdje, maar uiteindelijk besliste het lot, ik ging terug naar beneden, naar Al Hamra, naar de splitsing waar ik de dag ervoor stond, en vandaar lifte ik verder om uiteindelijk savonds in Bahla te belanden, een stadje waar ik de eerste dag in de late namiddag ook al was gepasseerd toen ik van de kust naar het centrum ging. De steden zijn hier duidelijk toch wel bijzonder saai, er was in de avond bijna niks open, en iedereen die je ziet, dat zijn mannen. Dat is dan in een toeristische regio want het grootste fort van heel het land staat er, maar nog is er eigenlijk niet echt veel te beleven en in ieder geval die paar uren dat ik daar savonds rondliep heb ik ook geen toeristen gezien. Omdat ik toch nog het een en ander wou regelen met mijn host in Muscat was ik op zoek naar internet, wel, dat was daar dus blijkbaar niet. Het gaat hier echt niet over een minuscuul dorpje maar over een van de weinige steden, zonder internet dus. 
		</p>
		<p>Maar Oman zou Oman niet zijn als er niet een oplossing uit de bus kwam van een vriendelijk iemand, na wat rondvraag werd ik voorgesteld aan een kerel die een computer winkel had, en hij gaf me aan dat ik wel effe op zijn pc mocht surfen, tof. Maar het werd beter, hij kwam te weten dat ik van plan was daar ergens buiten te slapen en boodt me vervolgens een slaapplaats aan, en dus ook een plaats om me te wassen wat misschien nog belangrijker was. Nu, op zich is dat iets dat hier niet zo voor de hand ligt, je weet wel, iedereen heeft daar thuis ook een vrouw rondlopen. Maar wat bleek, deze kerel was toch wel een beetje speciaal. Hij bleek getrouwd met een filipijnse, dat is niet zo heel voor de hand liggend, uiteraard een moslima maar in de filipijnen zijn de moslimas veel minder strikt dan hier in Oman. Hij bleef daar die nacht niet slapen, en hij was daar nogal vaag over, het is dus wellicht zo dat hij in een nabij gelegen stadje ook een andere vrouw had zitten, moslims met voldoende kapitaal mogen er zo vier hebben en die moeten allemaal gelijk behandeld worden dus ook gelijke aandacht krijgen in bed. Dat filipijns madammeke was echt wel sympathiek, zoals veel filipijnen, ook toen ik daar was viel dat wel op. En de reden dat ik in dat huis werd toegelaten zonder dat hij er zelf was zal wellicht te maken gehad hebben met het feit dat ook zijn werkvolk bestond uit filipijnen, deels familie van de vrouw, en dat die daar ook verbleven, dus, die konden een oogje in het zeil houden. Toen ik me ging wassen moest iemand van die gasten effe meegaan, om je maar een voorbeeld te geven. Maar goed, geen probleem, ik was blij met mijn kamertje. Die kerel was ook speciaal omdat hij een van de weinige locals was die aan couchsurfen deed, want blijkbaar, toevallig dat ik net hem tegenkwam, blijkbaar stond hij ook op de couchsurf website. Daarenboven, ook een beetje verrassend, hij reisde zelf, ondermeer naar Oekraine, ik heb geen flauw benul wat hij daar gaan doen is, Omanis gaan wel eens op sekstoerisme maar dan vooral naar Thailand. Het viel me ook op hoe populair die gast was, of toch zeker zijn winkel, veel volk dat over de vloer kwam. De broer van zijn vrouw was nieuw in de winkel, ne grappige kerel die effe met me kwam praten. Die nacht, toch wel een beetje vreemd, toen ik lag te slapen, toen kwam die gast ineens op mijn kamer, een kamer die normaliter voor hem zou geweest zijn, en hij kroop simpelweg bij mij in bed. Tja, wat doe je dan, ik heb het maar laten gebeuren en omdat ik het zelf helemaal niet koud had heb ik hem het laken volledig gegeven. Toch wel grappig, die situatie, zomaar zonder waarschuwing ligt er dan ne vent naast u in bed. In de ochtend me nogmaals gewassen en aan die kerel zijn winkel gaan wachten tot hij er was, want ik wou toch niet vertrekken zonder dag te zeggen. Dan valt er toch wel weer iets vreemd op, het leek alsof hij zijn plicht had gedaan, echt geinteressseerd in mij was hij niet, vriendelijk maar op zich niets meer. De filipijnen zijn op zich veel hartelijker. Maar uiteraard, ik ben hem wel dankbaar, voor het couchsurfen, het wbbsurfen en voor de interessante babbel. Bedankt, en salut. 
		</p>
		<p>Ik ging verder liften toen hij zijn winkel opendeed. Na een korte wandeling had ik een plekske gevonden, de weg die dag was lang maar eht was nog vroeg. De bedoeling was van helemaal door te reizen naar Muscat, toch wel een paar honderden kilometer. De eerste lift bracht me naar een splitsing een paar tientallen kilometers verder, daar had ik een lift naar de volgende stad westwaarts, en daar dan weer effe wachten en daar had ik een lift naar de kust... Ik heb daar eerst wel een paar autos moeten weigeren omdat die terug naar de kust gingen via de westelijke route waar ik al was geweest terwijl ik de oostelijke route moest volgen. Er stopte voor de eerste keer een auto met daarin een vrouw, maar misschien was dat omdat het al een oude vrouw was, dan krijg je geen kinderen van naast me te zitten. Het was niet de ideale plaats om te liften, maar als toerist heb je ongetwijfeld wel een groot voordeel, veel mensen zijn op zich wel benieuwd. Maar niet enkel toeristen liften, wel, de locals liften eigenlijk ook maar betalen daar dikwijls ook voor. Dit is duidelijk niet altijd het geval, mijn chauffeur nam ook nog iemand anders mee en deed dat gratis. Mijn chauffeur was iemand die van het leger kwam en op weg was naar huis met zijne collega. Het was een hele rit naar de kust, en die andere gast die langs de baan stond moest ook naar de kust, daar waar ik nog verder naar het oosten moest. Dat de naft hier niet veel kost is duidelijk, mijne chauffeur is gewoon tientallen kilometers extra doorgereden om die andere gast, en dus ook mij, af te zeten, daarna moest hij terug. Op die manier, ook vanwege communicatie problemen, worden veel van mijn beslisingen gemaakt, ik vroeg om me ergens af te zetten maar daar waren ze gewoon voorbij gereden, dus, dan niet. Eens aan de kust, wel, technisch gezien was ik daar wel nog een aantal kilometers van af, ben ik eerst nog iets gaan eten. En wat daar gebeurde zal ik toch ook niet vergeten. Ik een pakistaans restaurantje binnen om daar met moeite uitgelegd te krijgen wat ik zou willen eten, of zij met moeite wat ik zou kunnen eten. Uiteindelijk heb ik het dan maar simpel gehouden en we waren aan de praat geraakt, in zoverre dat dat mogelijk was. Nu, je kent pakistanis aan hun shalwar kamiz outfit en ik heb de sjans dat ik er al geweest ben en dus met gemak een aantal positieve dingen kan zeggen over pakistan wat hen uiteraard aangenaam verrast. Ik zat er wel een beetje mee, het eten was er duur, hij had aangegeven dat het 1 rial zou zijn, dat is twee euro, maar goed, tis nu zo, ik zou eerder denken dat het iets van een 1.5 euro zou moeten zijn, maximum. Zeker toen ik het eten zelf had gekregen leek het me veel te zijn dat ik moest betalen. Ik had wel goed gegeten en heb achteraf 1 rial betaald, vriendelijk goeiedag gezegd, mijn boeltje genomen en vertrokken... ongelooflijk maar waar, die kerel is me achterna gelopen om me nog een halve rial terug te geven, het bleek dus, ondanks dat hij 1 rial had gezegd maar .5 rial te zijn. Hij had dat gerust zonder problemen voor zichzelf kunnen houden, maar in plaats daarvan liep hij me tot buiten achterna om me mijn geld te geven, hartverwarmend. Van zoiets word ik in ieder geval goedgezind. 
		</p>
		<p>Nu eerst nog verder liften, en ik had nog heel wat tijd, ik moest pas die avond laat in Muscat zijn en het liften tot dan toe was bijzonder vlot gegaan, het was nog maar amper middag. Dus, waarom niet effe echt naar de kust gaan, er was een tiental kilometer verder een resort, en een populaire badplaats, nu goed, ik daarnaartoe. Op de grote baan staan liften, daar reden de autos veel te snel, dus dat werkt niet, maar op de opritten is het veel gemakkelijker, dat ging nog best cava. De eerste tien kilometer ging vlot, daar de baan over gewandeld en ook daar ging het vlot, eignelijk moest die kerel niet helemaal naar het water maar hij jheeft me dan toch maar snel tot daar gedaan. Mooi, saai maar mooi, de baai. Er zaten wat locals te eten, barbeque of iets dergelijks, duidelijk een plaats voor de locals om effe te komen rondhangen. Waarom niet. Maar om te zwemmen leek het me zeker niet de meest sensationele baai vanwege het stilstaande water en voor de rest was er niet veel beweging. Na een klein uurtje ben ik dan maar beginnen terug liften, en daar had ik weer sjans. Er was ne jonge gast die me meenam, iemand van daar in de omgeving, maar het is duidelijk dat die kerels daar dikwijls niet weten wat doen en dus rijden ze wat rond. Het was nog iets van een 100 kilometer naar Muscat, en die kerel moest eigenlijk helemaal niet naar daar, maar hij deed het toch. Ik dacht dat hij misschien zijn familie dan ging opzoeken, maar nee... hij heeft me gewoon de hele weg tot daar gebracht, dat is dus 100 kilometer maal 2, simpelweg om mij af te zetten. En dat was niet omdat de conversatie zo geweldig interessant was voor hem, want hij sprak amper engels. Dat was trouwens niet het enige wat ik nog kan zeggen over die bewuste lift, blijkbaar had hij daar een fles in de auto staan, whisky vermoed ik, en achter zich een bak met ijs. Toch wel verrassend, in een moslim land waar alcohol amper te krijgen en vinden is, zit die gast simpelweg achter het stuur rond de middag whisky's naar binnen te slagen. En hij was er op voorzien, een shot wiskey on the rocks, en nog een, en nog een, en nog een. Onderweg vertelde hij me in beperkt engels wel wat de bezienswaardigheden waren waar we langs kwamen, zoals de prive stallen van de president, of het prive huis van de zus van de president. De president hier is duidelijk erg geliefd, mensen spreken spontaan hun appreciatie uit over die gast, het gaat er dus blijkbaar behoorlijk goed. En hij dronk nog een whisky. Toen hij me afzette in Muscat, ergens in een groot winkelcomplex, want hij wist niet waar het was dat ik moest zijn, hij kende die regio niet, toen vertrok hij met sjirpende banden vanop de parking, dat nadat hij toch wel erg rustig had gereden toen ik er nog bij in zat. Vreemd, alweer een vreemde ervaring waarin je toch weer een ander zicht krijgt op het echte leven in Oman. 
		</p>
		<p>Daar sta je dan, in een winkelcomplex ergens in een grote stad, en voor de rest een adres dat daar ergens niet heel ver vanaf moest zijn. Ik heb dan wat zitten rondvragen... waar moet ik naartoe. Eerst effe de inlichtingendienst van het winkelcomplex bevraagt, dat bleek niet simpel. De mensen die je daar moeten helpen, in dit geval een knappe jonge vrouw, die worden duidelijk niet geselecteerd op basis van intelligentie. Ik had er de kaart van Muscat bijgehaald en wou dus dat zij mij op die kaart zouden kunnen aanduiden waar ik eigenlijk was. Nu, stel je voor, de kaart ligt er, en ze slagen er niet in van aan te wijzen waar ik zou zijn. De kaart was beperkt, een stuk van Muscat lag er niet op. Ik wees naar de regio buiten de map, om aan te geven dat ik daar ergens zou moeten zijn, en zij begint de legende die daar lag te lezen... my god, ze snapte nochthans, dacht ik, toch wel engels. Ik herhaalde dat ik in die regio moest zijn, de regio die niet op de kaart lag, en dat er in die legende niks stond te lezen. Daarbij herhaalde ik de vraag waar ik zou zijn, niet echt ver van het vliegveld want dat had ik net op straat van ver zien liggen. Iemand van de klanten die er toevallig bij me stond wist wel een zinnig antwoord te geven, en ik kreeg zelfs min of meer een idee waar ik zou kunnen zijn, nog niet helemaal concreet maar toch al een beetje bijna. Dan naar buiten, deel twee, jezelfs orienteren zodat je de juiste richting uitgaat, ook dat was niet zo simpel, mensen kunnen niet allemaal een kaart lezen. Ik zag het allemaal niet onmiddellijk en de mensen die ik vroeg die stuurden me geregeld naar een andere kant, dus wat moet je er dan van denken. Ik ben dan een groot hotel binnengesukkeld, maar ik ving bot toen ik vroeg of ik hun internet effe zou mogen gebruiken. Het madammeke zelf, schoon, maar ze wist ook niet veel. Dan besef je, ik had veel beter mijn best moeten doen om dat een beetje voor te bereiden zodat ik duidelijk zou weten waar ik moest zijn, bijvoorbeeld een paar zaken in de buurt van waar ik moest zijn opzoeken, zaken die iedereen zou kennen. Wel, niet dus. Maar je doet wat je kan, en je vraagt veel mensen om raad, en je neemt die raad niet te serieus. Na wat over en weer geloop leek het toch iets duidelijker te worden en de richting die ik inliep leek veelbelovend. Een brits koppel wist een beetje waar het zou kunnen zijn, en daarna ne local die me voor de eerste keer een concreet antwoord kon geven. De richting die hij me uitstuurde bleek achteraf wel een gigantische omweg te zijn maar goed, waar ik uiteindelijk uitkwam was wel degelijk waar ik moest zijn, een aantal kilometers van waar ik was vertrokken. Wel, de weg zoeken zoals ik hier heb gedaan, op zich zie ik dat ook als sightseeing, als ik dat niet zou doen dan zou ik me danig hebben gefrustreerd want het was veel wandelen en veel onzekerheid, maar ik kreeg er iets voor in de plaats, een beeld op een deel van de stad waar toerisme bijna niet bestaat. Ik was er echt in de westelijke grens van de stad, eigenlijk zelfs een beetje uit het centrum en gemakkelijk meer dan 30 kilometer verwijdert van het toeristische centrum. Ik zag er eigenlijk wel een beetje tegenop om van daaruit telkens op en neer te gaan, maar goed, ik zou niet weten waar ik anders zou kunnen blijven. 
		</p>
		<p>Toen ik daar aankwam, ergens in de buurt van het appartement van Riel, zo noemde mijn filipijnse host, toen was het nog een beetje zoeken naar het hospitaal, want we hadden bij het hospitaal afgesproken. Wel, dan ga je in het hospitaal vragen of dat het hospitaal is dat ik zoek of dat er ook nog een ander hospitaal was in de buurt, ik wou niet in het verkeerde hospitaal wachten. Die kerel laat me mijn betoog doen, en dan vraagt hij of ik een dokter wil zien..., euh, nee, nitwit, ik wil weten of er nog een hospitaal is, zoals men mij al had gezegd, en of dit dan het hospitaal was dat ik zocht. Ja dus. Daar ben ik dan nog effe rondgetrokken om de buurt wat te verkennen, er was daar in ieder geval wel internet en ook plaatsen om te eten, en winkels, dus op zich, cava nog om daar te zitten. Savonds ben ik dan bij de poort van het hospitaal gaan zitten. Ook de locals, lokale jeugd, kwamen een paar meter van me vandaag zitten, ze hadden hun eigen stoelen bij, vriendelijke gasten die uiteraard een praatje met me deden, vooraleer onder hen het betoog van de dag te doen. Het duurde effe, en toen zag ik in de verte ne gast, filipijns, zo leek ie wel, en dus moest het Riel wel zijn. Het was laat, na 22h. en ik ontmoette er mijn host voor de volgende tweed dagen en drie nachten, een week zat er ondertussen op in Oman. Mijn host vond die locals eigenlijk maar niks, het viel op hoe hij afstand bleef houden. Het werd kort daarop duidelijk dat al die gastvrijheid die ik al had mogen ervaren erg afhankelijk was van wie ik was, toeristen worden er met veel interesse op gastvrije wijze behandeld maar dat blijkt dus zeker niet voor iedereen. Blijkbaar worden de expats, vooral de nationaliteiten die traditioneel minder geavanceerd werk doen, niet altijd even gastvrij behandelt, zelfs niet eens respectvol. In het begin vond ik de verhalen van mijn filipijnse host misschien ietwat overdreven maar ik moet bekennen dat het me wel een aantal zaken in perspectief zette en dat ik van dan af toch wel meer vormen van discrimatie of ronduit racisme zag. Er was nog een surfer in het appartement, een jonge kerel die de wereld rondtoerde via couchsurfing. Hij moest zijn bed opgeven voor mij, wellicht omdat hij pas achteraf aanvaard werd, nadat ik had laten weten er niks mee in te zitten als er nog iemand bij zou komen waarmee ik de kamer zou moeten delen. Twas nog ne jonge gast, en die missen soms een klein beetje terughoudendheid, hij wist duidelijk alles al, maar hij was wel grappig. Het was voor mij in ieder geval gemakkelijker hem in te schatten dan mijn host, die een beetje overkwam als een luxe mietje. Nu goed, geen probleem, hij was erg vriendelijk en ik was vrij het huis, keuken en badkamer, frigo en wifi te gebruiken zoals ik wilde, ik kreeg een sleutel en een gsm mee. 
		</p>
		<p>Het was zaterdag, mijn host had de tijd maar niet echt de goesting om mee de stad in te gaan. Tja, ik begrijp dat, als je telkens met nieuwe gasten opnieuw diezelfde stukjes stad moet doen, na een tijdje heb je het wel gehad met de toeristenroute. En als je 6 of 7 werkt, dan is die ene dag misschien niet de dag dat je wil spenderen met nogmaals door de straten te drentelen. Wat ook wat tegenzat was het weer, het had alweer geregend, alweer in een land waar amper regen valt. Dus, toen ik eindelijk wou vertrekken bleek dat ik op de straat enkel water rondom me zag, de straten zijn hier duidelijk niet voorzien op hevige regenval. Ik heb geprobeerd van weg te komen zonder mijn voeten nat te maken, via de kantjes van de weg, over een muurtje klimmen, maar telkens liep ik op alweer een plaats waar duidelijk oversteken een probleem vormde. Blijven proberen, ik ben uiteindelijk, op een paar honderd meter van het appartement, ik was al een half uur weg, toch maar beginnen liften. Wel, dat liep niet zo heel erg vlot, ik zat dan ook in een woonwijk, of toch iets wat daar moest voor doorgaan. Veel van die autos die je dan passeren zijn lokaal. Uiteindelijk heb ik een lift gevonden die me terug bracht naar mijn appartement, en ik heb het dus opgegeven. Ik zag het niet zitten om zo te blijven proberen, dus effe terug bij Riel gaan rondhangen en wat surfen op mijn tablet. Het regende al wel niet meer, en na een paar uren begon ook het water een beetje terug te trekken, dus, na een tijdjes kon ik nogmaals proberen, en dit keer met meer succes. Een heel stuk had ik gewandeld, de straten zijn ook hier breed en de afstanden lang. Gelukkig dat ik na de rotonde weer een lift had van twee jonge gasten in een soort jeep, en die bracht me, jawel, naar datzelfde winkelcentrum waar ik de dag ervoor mijn weg beginnen zoeken ben. Nu, toen bleek waar ik naartoe wou, naar het toeristische deel, meer dan 30 kilometer verder, toen leek het hen toch beter van me elders af te zetten, voor een busje. Blijkbaar gebruiken zij die busjes niet veel want het was ook voor hen effe zoeken om te weten waar ik die zou kunnen nemen. Telkens ergens naartoe gereden en dan vroegen zij de mensen die daar stonden te wachten wat, en dan weer verder, tot uiteindelijk ik ergens langs een hele grote weg werd afgezet waar ook nog wat volk stond te wachten. Wat bleek, het was de laatste dag van de week en dan is er blijkbaar te veel volk dat die busjes nodig heeft, dus het bleef maar duren en het was best wel drummen om in zo een busje te geraken. Ik kende het systeem niet, en dat bleek dus in mijn nadeel, ik geraakte maar niet van plaats, en toen maakte ik de ietwat gedurfde keuze van er te gaan liften. Op de hoofdweg liften, dat bleek snel niet te werken. Dus, ik op de oprit gaan staan, en dat bleek eigenlijk op zich wel mee te vallen. Ik geraakte er een stukje verder mee, en dan weer opnieuw. Nu, het klinkt wellict beter dan het was, het was ook tussenin hele stukken wandelen langs de wegen, wegen die soms blank stonden, het was niet altijd even makkelijk, behoorlijk saai, en de twijfel overviel me wel eens waar in godsnaam ik mee bezig was. Maar ook hier zat het een beetje mee. Op een bepaald moment stopt er een zwarte man, blijkbaar een local die ook probeert toeristen rond te leiden, en die ging helemaal naar waar ik naartoe ging. Dus, daar had ik ineens een interessant gesprek, en ik zag de kilometers passeren. 
		</p>
		<p>Muscat is dus best wel groot, en het feit dat die banen daar zo massief zijn helpt niet om het een knus gevoel te geven. Toen ik uiteindelijk helemaal aan de andere kant kwam van Muscat, het toeristisch deel. Tja, de rest van de steden was toch wel behoorlijk saai. Hier, in het verre oostelijke deel van Muscat is misschien wel een klein beetje de uitzondering, een baai, huisjes die suggereren dat er effectief een geschiedenis was geweest, een paar forten, en dan toch ook een beetje moderne tijd met overheidsgebouwen. Met de tijd die ik al verloren had is het al heel verrassend dat ik er nog was geraakt, maar het maakte ook dat ik niet echt veel tijd had, ik moest ook nog terug geraken. De lokale markt heb ik dan ook overgeslagen, en ook het heuveltje voor een iets hoger uitzicht heb ik links van me laten liggen. In een paar uur was ik er door, maar ik was toch wel content dat ik er uiteindelijk geraakt was, sommige delen van die hoek van Muscat waren best wel aangenaam. Dan moest ik nog terug geraken, het water stond op sommige plaatsen nog hoog. Ik had er snel prijs, aan een tankstation, ik moest niet helemaal terug maar slechts voor een tiental kilometer waar ik met mijn host had afgesproken. Ik was uitgenodigd op een feestje, via mijn host, en ik zou hem ontmoeten nabij een of ander park. Gelukkig voor mij, ze hebben me aan dat park afgezet, dan heb ik mijn host kunnen bellen op de gsm die hij me had meegegeven en dan nog effe wachten en daar was hij om met mij mee te gaan naar het appartement waar het mini feestje was. Blijkbaar was de organisator van dat mini feestje een duitser die aan de nederlandse grens woonde en dus ook wat nederlands sprak, en een ietwat ouder hollands koppel die er een kamer huurde. Dat was eigenlijk een erg aangename avond, het koppel had er vroeger gewoond en ook de eigenaar woonde er al lang genoeg om heel wat interessante zaken te vertellen te hebben. Wat vooral opviel was hoe het verhaal van Riel sterk werd bevestigd, als je hier een ongelukje hebt op straat dan word je gestraft naargelang afkomst. Een local heeft altijd gelijk, een expat van westerse afkomst heeft gelijk tenzij het probleem met een local was, en zo is er een volgorde met helemaal onderaan waarschijnlijk de bangladeshis, indiers en pakistanis. Vrolijk word je niet van dat soort informatie. Van Riel had ik het niet echt willen geloven, maar het bleek hier echt wel unisono van mensen die er vanwege hun westerse afkomst toch ook op een lichtjes andere manier konden naar kijken. We hebben daar toch wel wat uren gezeten, eten en drinken, dat is couchsurfen op haar best wringt het dan wel dat ik op geen enkele wijze zelf een bijdrage doe maar goed... tis nu zo. En ik kreeg er heel wat weetjes over wat ik nog zou kunnen doen die laatste dag, en over wat ik jammer genoeg gemist zou hebben. Twas duidelijk, Muscat, ze raden er eigenlijk niet echt iets van aan, en alles wordt als misbaar gezien door hen allemaal. 
		</p>
		<p>Ik zou de dag erna nog eventueel kunnen teruggaan naar de Wadi die ik vier dagen ervoor vanwege de regen links van me had laten liggen, er was ook nog een wandeling in het onmiddellijke zuiden van Muscat die wel mooi zou zijn, en als ik in de stad zou blijven dan was er misschien nog het opera gebouw en de moskee, moskees die ik al met hopen had gezien. Het was me zeker niet duidelijk wat ik de dag erna nog zou gaan doen, ver weg gaan die laatste dag is misschien niet echt iets dat goed is voor de stress, al zal dat eigenlijk op zich wel meevallen, en die wandeling gaat wellicht weinig spectaculair zijn na al die andere wandelingen die ik er al had gedaan. Maar die informatie had ik nu wel. Die nacht zijn we dan met een busje terug gegaan naar het appartement, dus nu wist ik ook hoe dat werkte, en dan nog een klein stukje met de taxi, wel, duurder als het lange stuk met het busje... maar ook dat weet ik nu hoe het werkt en wat de gangbare prijzen zijn. Ik had al eerder taxis die voor me stopten maar de prijzen die zij lieten horen waren soms ronduit belachelijk. Ook nu verbaasde het me dat mijn host niet op voorhand de prijs afsprak en dan achteraf gewoon betaalde wat die kerel aangaf, het had ook minder of meer kunnen zijn. Ik zou als ik alleen was hier zo geen taxi nemen, maar goed, de prijs die we moesten betalen leek me niet veel te veel. Tijd om te gaan slapen. De laatste volledige dag in Oman was ondertussen aangebroken en ik wist die ochtend ook dat ik niet echt veel meer zou doen, gewoon wat rondhangen in de stad en proberen de opera en moskee te bezoeken. Ik wilde ook nog eens gaan zien hoe ik de ochtend erna naar de luchthaven zou geraken zonder me blauw te betalen aan een taxi. Wel, dat was nogmaals een beetje een verkeerde inschatting. Ik wist ondertussen de weg naar het winkel complex vanwaar je de luchthaven zag liggen, maar het was duidelijk een verkeerde inschatting van te veronderstellen dat daar de luchthaven vlak bij zou zijn, neen, ik heb gewandeld en gewandeld en getwijfeld waar ik in godsnaam mee bezig was. Je wandelt dan op plaatsen waar het eigenlijk niet echt aangenaam is om te wandelen en waar je doorgaans ook de enige bent die wandelt, een beetje absurd, ik had dat misschien toch wel anders kunnen aanpakken. Het werd dan nog erger als ik vaststelde dat ik de ingang van de luchthaven simpelweg voorbij was gewandeld zonder het te beseffen, zodat ik ergens in het midden van niks uitkwam, en daar hebben werkers mij met de auto nog een beetje verder gebracht in de richting van de moskee. 
		</p>
		<p>Een beetje jammer, heel wat mensen kennen hier hun eigen stad niet, dus na een hele omweg kwam ik maar iets verder uit dan dat ik al was en moest ik nog altijd een heel eind wandelen om aan de moskee te geraken. Maar goed, aan de moskee gekomen zag ik het probleem dat die dag de moskee niet open was voor non moslims, ik wist dat op voorhand maar had gehoopt dat het niet zo was. Nu, ik ben soms een beetje slecht, twas de laatste dag dus was het nu of nooit, en ik ben toch binnen geglipt langs de zijdeur, en ben dan snel zo ver mogelijk in het complex gewandeld tot aan de eigenlijke moskee. Daar binnen kreeg ik wel de vraag of ik moslim was en werd daarop gevraagd terug de moskee uit te gaan, maar ik moest niet terug buiten het complex. Iets daarna moest ik dat van iemand anders wel, maar omdat het gebed net ging beginnen moest ik er effe wachten. Wel, die moskee, ik heb er al veel gezien, maar deze is echt wel prachtig, een van de mooiste die ik ooit zag. Het was vooral het gebruik van warme zand rode kleuren vermoed ik. Ik was best wel content dat ik die moskee en het binnenplein toch nog heb kunnen zien, toen ik buiten werd gezet zag ik nog een paar toeristen staan aan het hek, zij zagen het niet. Daarna ben ik verder gelift, naar de opera, het duurde wel efkes maar ook dat lukte. De opera, jammer genoeg, die was echt niet open en ik zag ook nergens een manier om binnen te glippen. Ik ben daar dan een beetje terug gewandeld in die regio, gewoon om de sfeer op te snuiven, en zo belandde ik aan de kust waar heel wat mensen waren verzameld, het was vrijdag en mensen kwamen er genieten van hun vrije dag. Dat was dus ook een meevaller, een beetje echt leven te midden van de steriele omgeving in het rijkere deel van de stad. De winkels die je er vond waren eigenlijk voor mensen met geld en drang naar luxe, alles was er rustig, doods zeg maar. Maar aan de kust, daar was er wel leven. Zo zie je hoe de mensen hier hun vrije tijd doorbrengen, maar na een half uurtje was ook dat een beetje genoeg voor mij, dus terug de baan op en terug liften. Twas echt een beetje een laatste dag voor mij, een beetje rondhangen en niks moest dus ben ik dan maar terug gegaan naar de regio waar ik op appartement zat, daarvan had ik ondertussen door dat het misschien wel het fijnste deel was van de stad, niet het toeristische deel, niet het rijke deel, niet een regio met enkel huizen, maar een stad, waar restaurants zijn, winkels, leven, ... ik vond het daar best wel cava. Ik heb er die avond wat rondgelopen, en daarna nog effe met Riel babbelen, finaliseren, de ochtend erna zou ik vertrekken. 
		</p>
		<p>En ook dat vertrek ging vlot, een half uurtje wandelen, zonder omwegen zoals ik was gekomen want ik kende mijn weg ondertussen, een busje in, met ne vriendelijke chauffeur, ik moest slecht 200 betalen, wat het minste was van alles wat ik voor mogelijk hield, en ik werd bijna aan de deur van het vliegveld afgezet, zo zie je maar hoe vlot het allemaal kan gaan en dat in vergelijking met hoe het de eerste dag ging, groot verschil. Oman was gedaan, ik was goed op tijd en besefte ondertussen dat ik nog een lange lay over had in Abu Dhabi, waarover ik in een eerdere post al heb geschreven. Die avond, na de tussenstop in Abu Dhabi zou ik in India zijn. Oman, het was best wel de moeite, al waren de steden wat saai... de natuur met bergen en rotsen, en de mensen zelf, dat zijn hier duidelijk de redenen om naar hier te komen... de gastvrijheid is bijzonder groot, en ondanks dat het een land is waar hotels nog duur zijn en er eigenlijk geen bussen rijden maar enkel taxis, toch lukt het hier om met amper een paar euro per dag toe te komen. Niet te geloven, het is uiteindelijk het goedkoopste land ooit voor mij geworden, nog geen 3 euro per dag. Maar ondanks het vlotte verloop en de interessante ervaringen voor bijna geen geld, toch ben ik ergens wel content van stillekesaan de golf regio achter me te laten want het is hier echt wel grauw in vele opzichten, amper vrouwen te zien, en die je ziet zijn bijna of helemaal bedekt... en alles wat je doet, daar heb je eigenlijk een auto voor nodig, tenzij je zoals ik veel veel wandelt en lift, uiteindelijk is het voor mij buiten verwachting vlot verlopen, een succes. W.		</p>
		<p>W.		</p>

	</div>

</div>

<br><br>

</body>
</html>

