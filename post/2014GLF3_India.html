<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>
		
		<p>Laat op de avond, en ik sta terug in India. Ik heb er lang aan getwijfeld of ik ooit nog terug naar India zou gaan, ik was er al een maand geweest maar enkel in het noorden en het is uiteindelijk een groot land, maar ik vond het contact met de mensen veelal onaangenaam omdat de enige mensen tegen wie je op straat iets kwam te zeggen iets van je wilden, de rest was niet geinteresseerd. Het is zeker niet dat ik denk dat indiers onaangenaam zijn, tis maar dat ik denk dat je ze niet tegenkomt tenzij misschien op de bus of trein. In Oman was ik ze wel tegengekomen, de vriendelijke indiers, de superschattige indiers, ze bestaan wel degelijk, maar ik ging ervan uit dat vanwege het jarenlange massatoerisme in india die niet in mij geinteresseerd zou zijn. Met dat idee landde ik hier in Cochin, in het zuiden van India. Ik was eigenlijk wel een beetje verrast toen ik de luchthaven verliet en er niemand me lastig viel. Uiteraard zijn er de taxi chauffeurs maar die doen hun job. Het tegenovergestelde viel op, de mensen die ik aansprak waren eigenlijk simpelweg aangenaam. Het was laat, ik ben daar ergens een hoekje gaan uitzoeken. Het is hier wel zo dat eens je buiten bent je eigenlijk niet terug naar binnen kan, gelukkig kon ik hen overtuigen me toch effe binnen te laten om geld te wisselen maar daarna moest ik wel buiten ergens een hoekje vinden om te slapen. Iedereen liet me gerust, en ik vond er een trap waar ik onder kon gaan liggen. 
		</p>
		<p>In de vroege ochtend vroeg ik of er bussen naar Cochin zouden rijden, en hoe ik daar zou geraken. Blijkbaar was er enkel een luxe bus en ik heb dan maar geprobeerd de lokale bus te nemen die 6 kilometer verderop zou langskomen. Twas effe stappen en de zon brandde door, en ik moest ook een paar keer de weg vragen. Toen ik een heel eind verder een bus zag passeren heb ik die dan ook genomen, en onozel als ik ben, dat was blijkbaar die luxebus, nu ja, dat wil zeggen dat er Airco is, met een prijskaartje van een euro kan ik echter nog wel leven. De bus zelf duurde meer dan een uur, openbaar vervoer is hier simpelweg goedkoop. En het voordeel nu was ook dat ze me zouden droppen, recht in het hart van Fort Cochin waar de toeristen allemaal naartoe gaan. Dat ging dus allemaal erg vlot, temeer omdat het hostel waar ik naartoe zou kunnen gaan dan ook nog eens vlakbij de eindhalte lag. De prijs lag er wel iets hoger dan wat ik op internet had gevonden en toen ik de hele bende jong volk zag had ik er eigenlijk niet zo heel veel zin in, dus heb ik hen gevraagd van mijn rugzak effe bij te houden terwijl ik eens ging polsen of er altenatieven waren en dat was geen probleem, vriendelijk van ze. Ik heb het dan maar op de ouderwetse manier gedaan, ergens binnengaan en de hoteleigenaars zelf vragen of zij iets goedkoper kende zo na een goed uur heb ik dan ook iets gevonden voor dezelfde prijs dan het hostel maar veel rustiger en gewoner, ik kon goedkoper maar hier had ik wifi en het was veel gezelliger. Nog even mijn rugzak gaan ophalen en effe op bed gaan liggen, ik was toch wel murw want ik ben onmiddellijk in slaap gevallen en kon me ook achteraf moeilijk opladen om de stad in te trekken. Ik was weer helemaal niet goed voorbereid, weinig idee over wat er te doen zou zijn, maar wel content, het contact met de mensen was best ok en het was groen met vrouwen in alle kleuren op straat, het contract met de golf regio was groot. Er was een toeristenbureau waar ik niet veel informatie kreeg, maar wel een map en een paar ideetjes, dus ben ik daar wat beginnen rondzwerven zoals ik meestal doe. 
		</p>
		<p>Echte must-see was er niet, dus het maakte niet uit. Je had er de chinese visnetten, goed om eens gezien te hebben, en interessanter was dat er bijna niks meer werd gevangen, een probleem dat zich meer en meer voordoet over heel de wereld. Het is ook een beetje een toeristending geworden, er zijn efficientere methodes en hier richten ze zich met die paar viskes op de toeristen die de viskes dan ook kopen om daar ter plekke te laten klaarmaken, blijkbaar tegen een alles behalve economisch prijsje. Er was de kade waar de mensen zich savonds verzamelde, veel meer doen dan eens rondwandelen kon er niet maar het had iets van een strand en was op zich wel ok al was het maar om mensen te begapen. Zo een eerste dag niks doen is ook wel goed om wat te acclimatiseren, al heb je zoiets vooral de allereerste dag van de reis nodig, vanwege mijn vlucht was ook dit weer een nieuwe start, het tweede deel van mijn reis als het ware. Dag 1 had ik niet echt veel ondernomen, geen energie, en ook dag twee was ik niet echt opgeladen om er echt in te vliegen. Ernakulum, de stad vlakbij, een ferry ritje verwijderd, dat leek me nog wel een optie, niet veel nadenken en iets meer stad dan toeristische trekpleister. Niet dat er iets verkeerds was met Cochin, maar een tweede volledige dag daar rondhangen zag ik niet zitten en al vertrekken naar ergens compleet anders of zelfs maar een uitstap regelen, dat zag ik ook niet zitten, effe chillen in de nabij gelegen stad leek me dus de beste optie, effe acclimatiseren, geld wisselen en eten vinden buiten het toeristische circuit, dat soort zaken. Ernakulum, veel goeds had ik er niet van gehoord, maar cava nog. Het eten dat ik er vond, dat was al zeker mijn eerste grote verrassing, of mijn tweede, of zestiende, tja, hier hebben ze blijkbaar een simpele vegetarische maaltijd die 'meals' wordt genoemd, en verassend genoeg bleek die kerel die me bediende maar met bijkomende groenten en sausjes afkomen, en ik maar eten, en nog wat sausjes, en dan kreeg ik nog eens rijst bij ook. Het smaakte, en ik bedacht me dat ik me geen zorgen ging maken over de prijs, meer dan dubbel de prijs van wat men bij de inkom zei zou het wel niet zijn, en dat was een halve euro. Wel, ik heb me rond gegeten daar, rond, en wat bleek, een halve euro. Hier is dus het systeem, bij die meals, dat je kan eten zoveel je wil, het is simpele kost en vegetarisch, maar best wel lekker en goedkoop, en als je bedenkt dat je twee borden met rijst kan vreten met daarbij zeven sausjes zoveel je opkan, dan is dat belachelijk goedkoop. Altijd fijn als je in een land de goedkope maaltijd kan smaken, dan is dat al geen zorg meer. Geld wisselen was ietwat moeizamer, ik had nog van op de luchthaven maar ik had niet veel gewisseld, luchthavens deugen niet. De prijs die ik bij de bank kreeg, toch de beste van de vier banken, die viel wel mee, leek me. Op straat gaf iemand me zijn kaartje, en die gaf nog ne betere prijs, maar ik zou niet onmiddelijk wisselen, maar nu wist ik wel een beetje een grens, en ik wist dat het in Cochin veel veel slechter was, de wisselkoers. De bushalte, gevonden, check, het treinstation, gevonden, check, het toeristenbureau, nutteloos, maar ook gevonden, check, goedkoop internet, just in case want ik had wifi in het hotel, check, tja... ik heb ook eens nagegkeken of ik misschien daar niet goedkoper zou kunnen slapen, er waren goedkopere plaatsen maar verrassend genoeg waren die vol of waren die niet toegankelijk voor toeristen, blijkbaar is hier niet ieder hotel toegestaan om eender wie te aanvaarden, mogelijk om de toeristen toch enige vorm van kwaliteit op te dringen, dat zie je in nog landen... soit, check, dan ben je bijna rond eh. 
		</p>
		<p>Terug naar cochin, ferry op en daar nog wat rondlopen. Ik begon het daar wel een beetje te kennen, en het beviel me wel, de kant waar je bijna geen toeristen ziet. Het blijf me toch nog altijd verbazen hoe gemakkelijk je in een toeristische streek toeristen kan vermijden, je moet bij wijze van spreken gewoon een paar meter van het hoofdpad afgaan en je ziet ze niet meer. Als je mensen hoort praten hoor je ze zeggen dat ze ergens achterin een supertof plaatsje gevonden hadden om te eten en zo, wel, ik zit daar geregeld achterin, maar ik zie er geen toeristen lopen, misschien een paar, maar echt bijzonder weinig als je dat vergelijkt met dat hoofdpad. De restaurants voor de toeristen zaten eigenlijk vrij vol, allemaal moe van de hele dag rondhangen en rondkrossen, een beetje suf met een fles bier voor zich. Waar ik rondhing, daar dus geen toeristen, maar ook heel wat volk, ik kon nog net ergens tussen schuiven om te eten tussen de menigte, deze keer mezelf getrakteerd op vlees, een superlekkere pikante kip schotel, ook maar voor nen euro maar wel niet all you can eat. De mensen lieten ook hier me wat begaan, begrijpelijk dat ze niet meer geinteresseerd zijn met al die toeristen die daar al jaren komen maar toch nog altijd ietwat verrassend dat niemand me iets wil verkopen. Af en toe was er zelfs simpelweg een sympathieke babbel, iemand die me vroeg of ik niets wou eten van de kraam waar ook hij iets stond te eten, niet de verkoper, gewoon iemand die wel eens vriendelijk wou zijn leek me. Misschien dat de ingewanden die daar lagen me niet echt aanspraken. Twas er ook wel wat vuil, maar misschien minder vuil dan dat ik mij herinner van de vorige keer india, india was echt wel een smerig land, hier is dat ook wel zo, maar smerig en smerig is twee, hier valt het eigenlijk al bij al nog mee. Het stinkt er wel een beetje, maar dat heeft ook te maken met de kanalen die hier her en der lopen, het heeft wel iets van amsterdam, iets. Het is ondertussen al een tijdje donker, en ik ben al vroeg op, dus nog effe toeristen kijken in de straten nabij mijn hotel en bed in. Daar was het druk met een viertal jonge deernes, maar ik heb er niet echt veel van gemerkt, al was de huisbaas, zo vernam ik achteraf, wel komen klagen dat het iets minder luid moest. De dag erop, ik zou toch stillaan moeten vertrekken, mogelijk zou ik op het einde van mijn reis in india hier nog eens terugkomen, want mijn vliegtuig naar Qatar vertrok hier, en ik was hier al twee dagen, het is niet mijn gewoonte van overal dagen te blijven rondhangen, dus beslist van toch ergens naartoe te gaan. 
		</p>
		<p>Van die lonely planet die ik van het internet had gehaald had ik geleerd dat ietwat in het zuiden, in Kollam, er ook van die boottochtjes zouden zijn, de backwaters, minder toeristisch, in zoverre dat dat hier iets wil zeggen. Dus, waarom niet, anders was ik nog een dag hier en dat om op een boot te zitten met een hoop toeristen, hmmm... dat had ik opgepikt bij het toeristenbureau de ochtend ervoor, ik had er de hele uitleg kunnen volgen die andere toeristen kregen dus moest ik het zelf niet meer vragen. Ok, Kollam dus, eerst nog effe geld wisselen, vlakbij, de prijs was slecht, maar ik wist beter, en uiteindelijk heb ik ook die prijs gekregen, dat heeft me twee percent gescheeld, neen, dat is geen massa geld, maar op 100 euro gaat dat wel over het eten dat ik de volgende twee dagen binnenspeel. Er waren nog een paar dingetjes waar ik in Cochin niet toe was gekomen, dus ik ben die ochtend vroeg opgestaan en toch nog maar eens op wandel gegaan, maar ik denk niet dat ik iets had gemist, ook wat daar als toeristisch wordt gezien was niet echt de moeite. Terug naar Ernakulum en daar dan met de bus naar Kollam, een rit van een viertal uur. Iets wat hier wel duidelijk is, de afstanden zijn groot, het kost allemaal niet veel geld maar wel veel tijd. Met een taxi zal het uiteraard wel een pak sneller gaan, want bussen stoppen geregeld, maar op zich valt dat ook wel mee, vooral als ik terugdenk aan hoe onnoemelijk traag het gaat in afrika. Halverwege moest ik ook overstappen, verrassend, daar was me niet van gezegd, maar het leek me wel normaal, tja, onlangs in de Filipijnen lieten ze ons ook overstappen maar lieten niks weten aan de nieuwe bestuurder en hielden ook het geld dat we voor de hele rit betaald hadden, maar hier dus niet. De bussen zijn hier echt wel goed geregeld, met een ticketje, dus door de band genomen ook eerlijk, het is niet zo heel simpel om toeristenprijzen te vragen en dus moet ik me daar ook al geen zorgen in maken, alles loopt vlot. Het begon wel iets minder vlot te lopen in Kollam, het toeristenbureau was open, dus ik kreeg er informatie over het boottochtje dat je daar zou kunnen doen, maar dat was voor de dag erna, want het tochtje van die dag had ik net gemist, en daarna een goedkoop hotel zoeken, dat viel een beetje tegen. Het hotel waar ik had gehoopt te blijven was vol, en ik had er een hele tijd achter zitten zoeken, ik heb dan wel iets anders gevonden, tja, als iets vol zit, die weten meestal dan wel een suggestie te doen over alternatieven, maar ook dat was weer heel wat zoekwerk, en blijkbaar toch ook ietsje duurder, en opnieuw zoeken, en ook wat mij daarna werd gesuggereerd was weer heel wat duurder. Zo ben ik dan uiteindelijk terug beland bij een hotel dat ik al eerder had bezocht en waar ik had geprobeerd van de prijs iets af te krijgen, zonder success, die gast zal ook wel gelachen hebben toen hij me terug zag afkomen, sjans voor mij dat ik altijd vriendelijk blijf tijdens het afbieden zodat ik me niet te idioot moet voelen als ik dan uiteindelijk toch moet inbinden. De stad zelf had niet zo heel veel charme vond ik, later vond ik wel nog het hotel dat ik niet kon vinden, en dat was blijkbaar wel ietsje goedkoper maar het zij zo. Eten vinden lukte mij ook niet echt, nee, dit was duidelijk niet mijn stad. Vroeg slapen is dan in dit soort gevallen het enige wat er op zit, het sterft hier vroeg uit in de avonden, zoals in veel landen over de wereld, van smorgens vroeg wel aktie maar in de vroege vooravond ook snel gedaan, alles gaat dicht, de mensen gaan naar huis. Veel nachtleven moet je in steden zoals de deze ook echt niet verwachten, eten vinden bleek zoals ik al zei erg moeilijk. De dag erna zou ik weer verder trekken, hier wou ik echt niet blijven, zelfs de markt was saai. 
		</p>
		<p>De vroege ochtend, tijd om naar het toeristenbureau te gaan, daar zou ik met een tour doen met een bootje langs de backwaters. Ik wou er vroeg genoeg zijn omdat iemand me de avond ervoor had gesugereerd dat het misschien wel goedkoper kon dan wat in het toeristenbureau was gezegd, en ik hoopte dat dat zo was en dat ik ook andere toeristen zou kunnen overtuigen om met mij dan mee te gaan. Wel, ik was er eerst, dat was al een ding, maar het prive bureau, daar zag ik niemand, na een tijdje was die kerel van het officieel toeristenbureau er ook en ik heb hem gezegd dat ik nog effe wou wachten om ergens anders ne betere prijs te krijgen. Het kon hem geen worst schelen. Er was ook nog nen andere toerist toegekomen, al iets ouder dan mij, vreemd genoeg, die wist niet of Sri Lanka een land appart was of niet... ik verschiet soms toch van de kennis van anderen, of het gebrek, maar goed, er zijn dan ook zaken waarover ik geen fluit weet. Het was duidelijk dat die kerel niet voor een paar euro ging moeilijk doen, dus op hem moest ik niet rekenen om het meer onzekere af te wachten. Er kwamen ook nog twee andere koppels aan, franstaligen, dat is dus duidelijk, die praten niet met je, fransen zijn allom gekend om niet echt vriendelijk te zijn op reis en ik vermoed dat dit echt een taal probleem is, eerder dan dat ik wil geloven dat fransen zelf minder vriendelijk zouden zijn. Iets meer geluisterd en het was wel duidelijk dat ene gast ook geen frans sprak, die was daar met een franse maar twas blijkbaar ne servier, pech voor hem, zijn tijdelijk vriendinekke is volop in het frans beginnen lullen tegen dat ander koppel, tja. Daar nog wat gezeten tot het busje kwam, en dan op weg naar een eilandje dat dus het toeristische ding te doen zou zijn in de streek, daar stap je dan over in een klein bootje, een roeibootje, en daarmee wordt je zachtjes door de kronkelende riviertjes geloodsd. Wel, ik kan me voorstellen dat het ooit wel de moeite moet geweest zijn, maar ik vond het eigenlijk toch maar beperkt, als dat hetgeen zou zijn waar het allemaal rond draaide, je zit daar in dat bootje maar de omgeving rond je is al lang niet meer die rurale outpost die het ooit is geweest, er staan daar stenen huizen, mensen rijden er met een brommer of auto, ... tja, het doet wel wat van de romantiek af. Vooral ergerlijk is als je in dat bootje zit en er wandelt je iemand voorbij, op de weg een paar meter van het riviertje vanaf. Nog ergelijker zowaar is als er een brommer doorraast. Nu goed, ooit zal het wel iets sjieks geweest zijn, als hier het leven nog echt ver van het bewoonde zou geweest zijn. Het geratel van die toeristen hielp ook niet om de hele setting te apprecieren, al moet ik toegeven dat na een tijdje het allemaal zo saai werd dat het toch allemaal niet echt uitmaakte. Toen we eindigden aan het begin was dat goed voor me, tijd om terug in dat busje te springen, mijn rugzak op te halen in het toeristenbureau en de bus op te springen naar Alleppuzha. 
		</p>
		<p>Alleppuzha was eigenlijk de andere optie die ik had gehad, waar je ook boottripjes kon doen, net zoals in Cochin trouwens, maar ik wou er enkel naartoe om er te slapen en de dag erna verder te trekken. Ik ben met de bus gegaan van Kollam naar Alleppuzha, al had dat ook met een boot gekunnen, iets wat heel wat toeristen doen, maar dat duurde acht uur en ik zou met een soortgelijke boot van Alleppuzha verder trekken naar Kotayam, wel, ik vermoed dat het iets soortgelijks ging zijn, en eigenlijk was ik zowiezo een beetje uitgeboot, al is het natuurlijk niet hetzelfde in een grote boot te zitten op vrij brede rivieren dan op een klein bootje op kleine rivieren, soit, tot dusver, kleine bootjes, check. Het ging allemaal vrij vlot en dus kwam ik in de late namiddag al in Alleppuzha aan, even het toeristenbureau binnen en ook daar wisten ze weer duidelijk van toeten noch blazen... sjieke mannen, maar ik bleef vriendelijk en hij vond mij blijkbaar wel sympathiek omdat ik niet moeilijk deed over zijn totaal gebrek aan kennis en informatie. Hij heeft zonder dat ik het hem vroeg een hotel voor me opgebeld, waar ik het telefoonnummer van had want hij wist niets, en daar geinformeerd waar het was en hoe duur. Dus tja, hier was het vinden van een hotel duidelijk iets gemakkelijker dan in Kollam, na een vriendelijke babbel met meneer 'ik weet niks' ben ik er recht naartoe gelopen. Ik had ondertussen ook al een adres van een vrij goedkoop hotel aan de kust, niet ver van de stad, maar omdat ik er niet echt wou blijven was dat enkel relevant als ik in de stad niet goedkoper zou kunnen en dat was wel zo, voor minder dan 2 euro had ik een kleine kamer. Wel grappig was dat ik bovenop de geafficheerde prijs nog een klein extraatje moest betalen, hoe... niet met mij dacht ik, maar wat bleek, ze moeten mijn paspoort copieren en in een hotel zoals daar hebben ze uiteraard geen copie machine, wel, dat wil dus zeggen dat iemand ergens effectief een copietje moet gaan maken, en daar vragen ze dan een tiental roepies voor, grappig die bende. Die avond heb ik daar wat rondgehangen, het bleek ook weer zoals Cochin een klein beetje Amsterdam te zijn, met grachten en bootjes, op zich is dat allemaal wel cava. Toeristen waren er minder dan ik had verwacht, maar ze waren er wel. Eten was er ook iets gemakkelijker te vinden dan in Kollam, het was hier duidelijk aangenamer, maar ook weer niks onmisbaars, dus, het was goed, de ochtend erop zou ik weer verder kunnen. Het was een beetje zoeken en wachten die ochtend erna. Eerst zocht ik de concierge om mijn sleutel terug te geven, hij zal het me wel vergeven dat ik mijn sleutel er gewoon op het bureau gelegd, na vijf minuten was hij er nog altijd niet, misschien was hij wel weer een paspoort gaan copieren. 
		</p>
		<p>Het was dus tijd om nog wat te zoeken naar de landingsplaats van de boot, want er zijn daar veel grachten met veel boten die op veel plaatsen kunnen landen. De uitleg die ik van de toeristendienst had gekregen was nogal vaag en was me voor een stuk ook ontgaan, en op straat wisten ze blijkbaar wel allemaal waar het was maar hun uitleg vond ik niet onmiddellijk erg duidelijk dus was ik daar nog altijd een beetje zoals een jojo van boven naar onder aan het lopen aan die rivier. Nu tja, ik was wellicht goed op tijd dus het maakte niet uit. Goed op tijd was ik daar, er was ook nog nen andere toerist, dus ik was niet alleen, en een paar boten maar blijkbaar niet de mijne. Het duurde niet lang vooraleer er daar toch wel weer wat meer volk was, zelfs toeristen, een tiental. Ze waren weer bijzonder vriendelijk. Het boottochtje was op zich wel de moeite, niet dat het gigantisch spectaculair was maar het was toch op zich wel een toeristenattractie waard. Je vaart er dan over de rivieren en je ziet het leven langs de kade, kleine gemeenschappen, soms van maar een paar huizen, die eigenlijk op een soort eiland vasthangen en dus ook afhankelijk zijn van de boten waarop ik zit. Dat wil dus zeggen dat ook de kinderen die naar school moeten op de boot springen, met hun primitieve schoolgerei en hun kleren die niet altijd helemaal ongeschonden zijn, ze zijn hier niet allemaal even rijk en voorzien van alle luxe. Ik bedenk me dan, als je zo moet wonen, bij een paar familieleden en met rond je enkel wat water met amper materiele bezittingen. Ook zie je er van die woonboten, dat is de eigenlijke toeristische attractie, vroeger was dat het leven, een boot waar je hele hebben en houden op lag, met de hele familie de hele tijd op het water, gigantische boten waar de hele familie dan ook op kon leven, nu zijn diezelfde boten nog iets groter geworden om er toeristen alle luxe te kunnen geven met een restaurantje, prive kamers, een terras, ... en het zijn op het eerste zicht vooral indiase toeristen die zich die luxe permitteren, want het gaat ongetwijfeld iets duurder zijn dan de peuleschil die ik moest betalen om op diezelfde rivier te varen maar dan wel in heel wat minder luxe met vooral veel meer lawaai van de motor, en tja, misschien ook wel van die schoolkinderen. Nu ja, ze waren wel ok, duidelijk gewend aan de dagelijkse stroom toeristen want ze waren amper geinteresseerd. Bij het eindpunt had ik nog even een discussie met nen andere toerist, ik vertelde dat de boot niet tot het eindpunt ging, dat hadden ze mij uitgelegd, maar hij wist het beter, nu ja, ik had gelijk, twas ook niet de sympathiekste toerist en ik vermoed dat hij dat ook van mij vond. Ik ben dan bij het eindpunt, een klein dorpje op een tiental kilometer van Kotayam, onmiddellijk beginnen wandelen om de bus te nemen, zij hebben het daar nog wat verder zitten uitzoeken. Ik had de bus nog, zij niet, maar ik moet wel bekennen dat het de zaken voor mij iets gecompliceerder maakte. Uiteindelijk was ik in het busstation, maar dat was blijkbaar niet het busstation waar ik moest zijn, en dat was niet onmiddellijk duidelijk. Dus, ik maar rondvragen en rondvragen om dan toch door de stad te moeten wandelen, misschien ne kleine kilometer, om dan uiteindelijk bij een ander busstation te komen waar ik, jawel, hen allemaal tegenkwam. Ik vermoed dat zij er met de tuk-tuk waren geraakt, en dus ook de rechstreekse hadden. Daar was ik zoals op zoveel plaatsen wel weer eens aan de praat geraakt met ne vriendelijke local, ze blijven hier opvallend vriendelijk, en die heeft me dan op de juiste bus gezet toen die uiteindelijk kwam, iets later zat de hele bende toeristen van ervoor er ook bij op. Zo zie je maar weer, we doen uiteindelijk allemaal blijkbaar hetzelfde, we gingen allemaal naar Munnar, een dorpje in de heuvels waar de thee plantages rijkelijk verspreid stonden. Het was dan ook wel weer een beetje verandering van omgeving, iets hoger in de bergen, in plaats van aan de laagliggende rivierlandschappen. 
		</p>
		<p>Eens aangekomen begint het hele proces weer opnieuw, een kamer zoeken, wel, eerst naar de toeristische dienst om weeral maar eens vast te stellen dat die amper iets weten, of zeg maar niks, en dan aan elk slecht uitziend hotel prijs vragen en vragen waar zij weten dat het goedkoper is. Het heeft een tijdje geduurd, en het was niet onmiddellijk vlak bij de bushalte waar ik werd afgezet, maar uiteindelijk heb ik er weer een goeie zaak gedaan, ik had de laatste plaats in een hotelletje voor een behoorlijk lage prijs, lager dan wat ik dacht dat ik er zou kunnen krijgen op basis van wat ik al had gehoord en gezien. Het was nog altijd licht, dat is het voordeel van vroeg te vertrekken in de ochtend, zelfs na uren reizen ben je dan toch nog op een fatsoenlijk uur waar je moet zijn, genoeg althans om nog een wandelingetje te maken in de nabijgelegen theevelden. Het viel op het eerste zicht een beetje tegen, dat wat de toeristische dienst als plan voor me had, een paar kleine wandelingetjes, dat is toch iets anders dan een dagenlange onderdompeling. Het voordeel is dan wel dat je weet dat je niet zo heel veel mist als je dan toch beslist van na een eerste kijk toch maar snel verder te reizen. Ik ben er wel voor gegaan, die late namiddag ben ik naar het uitkijkpunt beginnen wandelen, iets van een paar kilometer. Je ziet dan uiteraard de tuk-tuks met andere toeristen voorbij komen, of de lokale toeristen, die zitten dan meestal in een auto, wel tja, het was echt niet zo ver, maar ik moet toegeven, het eerste stuk van de wandeling was niet echt aangenaam, en dan later een tijdje bergop op een niet echt in het oogspringende weg, en daar stonden ze dan, troepen jeugd, in een theeveld met daarrond een omheining om aan te geven dat het privaat terrein was en dat het niet de bedoeling was dat je er door zou gaan. Ik had het idee dat het hier nog niet zou zijn, dus ik ben doorgewandeld, en verder en verder, een dorpje door, en verder, ik dacht helemaal rond te kunnen wandelen, wel, al maar goed dat ik daar mijn weg gevraagd heb, het zou anders wel eens tegen kunnen gevallen zijn, de weg die ik dacht te vinden zou er niet echt zijn, toch niet volgens die kerel die ik de weg vroeg, dus, terug... wandel wandel wandel, dat dorpje door, en tot bij die meute, ze stonden er nog steeds, of misschien waren het er ook al anderen. Iets dat ik in van die situaties toch wel storend vind is het geroep van die jeugd, het was een hels kabaal, dan sta je daar in de natuur en het enige wat je hoort zijn een bende snotapen die elk om de buurt of ook door elkaar zo hard mogelijk roepen. Ik snap niet wat je daar kan aan hebben, maar ik ben misschien vergeten wat de geneugten zijn, ik ben dan ook ondertussen al een dag ouder. Het was me tijdens die wandeling naarboven ook al opgevallen, zelfs in de natuur ben je hier in india blijkbaar nooit alleen, toch niet langer dan een tiental seconden, net genoeg om te beseffen wat je eigenlijk mist, overal mensen, meestal met gemotoriseerd vervoer wat het uiteraard ook nogal luidruchtig maakt, en geloof me, de motoren klinken hier hard door, het is dan ook meestal verouderd materiaal. 
		</p>
		<p>Nu ben ik ook dat thee veld ingegaan, en ik moet bekennen, dat was daar toch wel sjiek. Overal groene struikgewassen met daarin grote rotsblokken verspreid, rotsblokken die gemakkelijk enkele meters hoog waren, het ultieme doelwit voor de mannelijke jeugd om zo een ding te proberen beklimmen, niet iedereen even succesvol. Maar het uitzicht had wel iets, en ik was content dat ik gekomen was. Op de terugweg ben ik nog een alternatief weggetjes ingeslaan, ik had nog even tijd vooraleer het donker zou worden, en ik moet bekennen, dat was ook wel de moeite, zij het wel dat je dikwijls maar een tiental seconden alleen was of er kwam weer een brommertje of zoiets aan, maar het was wat je van natuur verwacht, een vijvertje, wat bomen, de rust zelve, toch telkens voor een tiental seconden. Ik meen het, ik ben niet totaal sarcastisch, ik vond het daar super aangenaam, maar niet iets om erg lang te staan en doorwandelen zou me te ver brengen, te ver van het stadje en het zou niet meer lang duren vooraleer het donker zou zijn. Iemand waarschuwde mij trouwens ook dat iets verder olifanten zouden zitten, en dat ik dus op mijn hoede moest zijn want die beesten kunnen gevaarlijk zijn. Ik ben dan maar teruggegaan, en ineens verder door tot in het centrum, ik lag aan de rand van de stad. Daar in het centrum heb ik de verkeerde keuze van restaurant gemaakt, en voor de rest was het zowiezo weinig tot de verbeelding sprekend, een klein stadje met een marktje en niets in het oog springend. Wat wel anders was dan tot dusver, ik zat hier in de bergen, dat voel je wel, aan de omgeving, de sfeer, de kledij, ... maar zo begon toch meer en meer het idee te rijpen van er de dag erna toch maar weer de brui aan te geven. Het was donker, misschien nog aan de vroege kant maar ik was moe na een lange reisdag, en ik ben dus maar in mijn bed gekropen, de ochtend erna zou ik weer vroeg opmoeten. Als ik het goed had begrepen zou er rond half zes een bus vertrekken vlakbij mijn hotel, daar zou ik dan moeten opzitten. Het probleem is dan een beetje dat je daar staat in de vroege ochtend, maar waar is die bus. Het was een beetje op en neer wandelen, ik was vroeg genoeg, maar het was toch niet erg duidelijk. Iets verder aan iets wat op een busstation leek de weg gaan vragen, wel, gevonden, het was dus niet waar het handgebaar die dag ervoor naartoe wees maar in het ogenschijnlijk amper wakker geworden busstation, nuja, het was me snel duidelijk, het was de busstandplaats en normaal vertrekt die bus in het centrum maar de eerste vertrekt vanop de standplaats, dat scheelt me een tiental minuten wandelen. Prima.
		</p>
		Het zou een lange dag worden, eerst naar Udulamaipettai of iets dergelijks en vandaaruit naar Coimbatore, en dan overstappen naar Ooty. En het was een erg aangename rit, niet vanwege het comfort, dat moet je hier niet te sterk verwachten, maar het heuvelachtige en beboste landschap hier is echt wel een verfrissing. Ik heb er echt van genoten, blijkbaar, en dat wist ik niet, zijn er hier ook nationaal parken waar toeristen effectief naartoe komen. Ik zag daar een paar Israelies wachten op vervoer naar de andere kant. En ja, eigenlijk mag ik daar niet van verschieten, het landschap deed het al vermoeden dat er wel iets te zien zou kunnen zijn. Maar het ging, zoals gewoonlijk, wel een beetje traag. Coimbatore, dat was al een behoorlijke stad, daar mezelf nog eens verbaast over hoe goedkoop maar toch lekker een simpele maaltijd hier kan zijn, en hoe aangenaam de mensen, als ik hier mijn best doe om te weten te komen hoe iets werkt bij het bestellen. Hier is het echt wel aangenaam. En dan terug, een bus nemen, een busje, naar het busstation, en daar dan weer enkele uren de bus in. Er zit nog nen toerist bij mij op de stadsbus en ik geraak er bij het afstappen mee aan de praat, jawel, nen belg, niet te geloven. Hij ging ook doorreizen naar Ooty, en het klikte wel enigszins, heel de tijd zitten zeveren, dus, het lag voor de hand dat we een kamer gingen delen. Tijdens die busrit viel ook nog op hoe alles veranderd, zoals vroeger mensen mij aanspraken als Belg met een verwijzing naar Enzo Scifo, of Jean Claude Van Damme, wel, nu was het over Tomorrowland, jawel, gigantisch bekend over heel de wereld, tot in een boeregat in India. Hij heeft me wat namen doorgespeeld over de muziek waar hij naar luisterde, ook Techno, ik zou het eens moeten opzoeken. Voor de rest heb ik vooral met de Steve zitten zeveren, tot in Ooty. Daar een hotel zoeken, het heeft wel een beetje geduurd maar goed, toch iets fatsoenlijks gevonden met het voordeel dat we met twee zijn, dat scheelt in prijs. En dan daar nog wat rondlopen. Het was me aangeraden, Ooty, in de bergen. Maar ik zag toch niet onmiddellijk waarom, dat zou misschien de dag erna nog komen, zo hoopte ik.
		</p>
		<p>Het probleem was een beetje dat ook de dag erna ik daar niet onmiddellijk de smaak te pakken kreeg, ok, er waren enkele koloniale gebouwen die op zich wel iets aangenaams hadden, maar voor de rest was het toch maar een normaal stadje in de bergen. Ik heb ook geprobeerd er de thee velden te vinden, vanuit het idee dat ik er nog niet zoveel gezien had in Munnar, maar het bleek dat die toch een heel eind van daar lagen, op busafstand. De wandeling die ik dan uiteindelijk deed was wel cava, zolang ik niet echt in het bewoonde deel zat, maar tja, ook niet zo heel erg speciaal. De contacten met de mensen zijn meestal op zich de meest aangename dingen op dergelijke momenten, bv. een gids die me effe verder hielp en nog de moeite deed om me vanuit zijn hotel een aantal dingen uit te leggen. Maar ik zag eigenlijk weinig reden om er nog lang te blijven. Dat was blijkbaar ook een beetje het idee van Steve en dus, die namiddag waren we beide klaar om weer verder te trekken. We waren overeengekomen om eens een nationaal park te gaan bezoeken, met dieren in, wie weet, en dus was het zaak van die avond niet al te ver van de park iets om te slapen te vinden. Ooty kan ik alvast met een gerust geweten achter me laten, de markt was maar saai, en het stadje was ik ondertussen wel helemaal doorkruist. De lokale bar, hoe interessant die er ook mocht uitzien, die heb ik maar links van me laten liggen, het leek me niet echt ideaal daar als witte tussen nen hoop zatte locals te zitten. Dus, opnieuw de bus op... had ik al geschreven over hoe traag het hier gaat... wel, weeral een heel eind, wachten in de bus. En dan sta je daar in Sultan Bathery, het klinkt wel vreemd, maar eigenlijk is het dat niet. De reden dat je hier als toerist verzeild is wellicht enkel te wijten aan het nationale park hier niet zover vandaan, voor de rest lijkt het me niet echt iets van belang te bieden te hebben. Een goedkoop plaatske vinden was ook niet onmiddellijk simpel, maar goed, uiteindelijk wel iets gevonden. Jammer genoeg, en dat is hier in India voor ons soms wel een beetje een probleem, dat is dat de kamer op zich wel een beetje cava is en zeker als je de prijs in rekening brengt, maar de locals, die kunnen serieus vervelend zijn. Hier was het een beetje de combinatie. De ventilator van de buren, en er zat een gat bovenin de muur dus de buren die hoorden we heel erg goed, die ventilator maakte een snokkend en vervelend geluid. Zet daar dan nog bij dat de tv loeihard aanstond voor het merendeel van de nacht, niet te geloven, wel, dan weet je dat het niet altijd aangenaam slapen is. Ikzelf heb daar niet noodzakelijk veel last van, toch niet van die tv, dat wordt grotendeels weggefilterd door mijn oorstoppen, maar het is niet aangenaam en ik denk dat Steve zeker niet zijn beste nacht had gehad. Het is en blijft toch wel een deel van reizen, je irriteren aan het totale gebrek aan aandacht dat mensen in sommige andere landen hebben voor hun buren, over hoe totaal niet wordt stilgestaan bij de geluidsvervuiling waar je anderen mee opzadelt. Dat is niet enkel hier in India zo, verre van, maar het is duidelijk ook hier zo. En dit is ook een land waar je zoveel volk ziet dat je daar amper kan aan ontsnappen, die weinige momenten van potentiele rust en stilte verdwijnen dus ook hier omdat zelfs snachts in het hotel mensen perse kabaal willen maken. En dat kabaal maken ze ook voor zichzelf.
		</p>
		<p>Veel wisten we niet van het natuurpark de dag erna, en het was dus ook een beetje afwachten wat er allemaal zou gebeuren en hoeveel het zou kosten. We hadden alles bij want we zouden vandaar verder reizen naar de volgende bestemming, Mysore. Maar eerst dus dat nationale park, Wagayand, nabij Muthanga. Het stond aangeprezen. Verassend was in ieder geval het aantal toeristen, het waren er een hele hoop, maar niet zoals wij, het waren effectief locals. Dat heb je blijkbaar hier op een zondag. Er goed leek me dat niet, tis maar dat je naar beestjes moet gaan kijken. Ook vervelend, de walking safari, die is blijkbaar sinds een incident het jaar ervoor ook afgeschaft, dus enkel per jeep was er in het nationaal park te komen. Er was nog een jong madammeke dat zich graag bij ons aansloot, prijzen drukken, en nog een lokaal koppel uit Bombay, wel, de jeep was bijna vol, dus zo viel de prijs toch nog een beetje mee, want een jeep was de enige manier. Jammer genoeg, een jeep door het bos, dat is niet de beste wijze om beestjes te spotten, en zeker niet als je al tien jeeps hebt zien vertrekken vooraleer je aan de beurt was. En, misschien wel het ergst mogelijke scenario, het was een bos, veel meer is er eigenlijk niet van te zeggen, we reden met een jeep doorheen het bos. Ik herinner me niet meer juist wat, we hebben iets gezien, maar eigenlijk dan ook weer niet echt. Vooraleer we het wisten zaten we op de grote baan, gratis binnenglippen kan hier geen probleem zijn, en dat was het dan. Met vertwijfeling bekeken we elkaar, is het dit... is dat alles, wel, ja, dat was alles. Nu, voor de volledigheid, er waren er blijkbaar in andere jeeps die wel degelijk iets gezien hadden, tja, dat heb je met beestjes, je moet daar ook niet te veel verwachtingen over hebben, maar dit sloeg toch echt alles, niks, en zelfs het bos was op zich best wel saai. Goed, tja, heel erg duur was het niet en we hebben er eens mee gelachen. De madam haar gerief halen, al liftend, toffe madam, en wij al onmiddellijk de bus op naar Mysore. Terug in een grote stad, terug in een stad waar toeristen komen en waar toeristen graag zijn. En ineens ook, terug uit de bergen en uit de natuur. Het zou ook niet slecht zijn van ietwat te temporiseren, ik reis hier aan een hels tempo, niet omdat het moet maar wel omdat niks me echt daar houdt, er is altijd de lokroep van toch maar door te reizen omdat waar ik ben niet echt overtuigd van te blijven. Dat wil niet zeggen dat ik hier niet graag ben, maar ik beken, ik weet eigenlijk niet waarom ik hier graag ben, eigenlijk is er niet echt veel te zien. Misschien geniet ik nog wel na van eindelijk uit het grijze golf gebied te zijn.
		</p>
		<p>Mysore, een grote stad, dus bij aankomst effe eten. Steve heeft duidelijk een andere visie op het geven van fooien, hij werkt dan ook in de horeca. Tja, ik geef toe, ik vind het soms niet simpel, ik wil enkel fooien geven als de locals dat ook doen, en niet meer dan de locals dat doen. Ik wil niet overkomen als de witte die met geld smijt. Maar het is me niet onmiddellijk duidelijk of de locals dat doen, soms vermoed ik van wel, zoals Steve beweert, maar soms vermoed ik ook van niet. Ik weet het niet, ik geef doorgaans niks. Steve is duidelijk ook iets royaler met zijn geld, en dat is voor mij niet slecht, dan spendeer ik ook dat tikkeltje meer, en hier in India gaat het dan sowiezo nog altijd over bijna niks, want het reizen is hier eigenlijk erg goedkoop. Ok, het is niet de drie euro per dag die ik in Oman nodig had, maar hier moet ik uiteraard wel mijn vervoer en mijn accomodatie betalen. Het is en blijft wel fijn dat ik mijn kamer met Steve kan delen wat maakt dat daar toch wel iets bespaard wordt, niet dat dit uitmaakt voor het uiteindelijk budget, amper, maar het voelt een beetje als winnen. Dat beetje geld dat ik zo uitspaar maakt het ook weer plezant van ene te gaan drinken, dat was al een tijdje geleden. Ondertussen waren we dat madamekke van in het nationaal park ook terug tegengekomen, bij de belichting van het paleis, spectaculair, en daarmee zijn we dan ene, of zeg maar twee grote flessen, bier gaan drinken. Ik drink op reis amper, ik had genoeg gedronken met die twee grote flessen, en de nachtelijke maaltijd smaakte dan ook bijzonder goed. Dat van die lichtjes, dat is blijkbaar in Mysore een bijzondere attractie, het aantal lichtjes dat rond dat paleis hangt moet simpelweg enorm zijn, ecologisch verantwoord, waarschijnlijk niet, goedkoop evenmin, maar wel degelijk een attractie. Vele duizenden mensen wachten dan ook af tot het donker genoeg was en het licht werd aangestoken. Wel tja, sjiek, maar lang blijf je daar natuurlijk niet. De cafe erna, wel, dat was iets minder spectaculair, maar dat had ook wel iets, misschien was het aantal zatte mannen daar ook wel iets minder interessant maar al bij al viel dat nog wel mee, en het deed deugd, effe in een cafe hangen met een paar toeristen die ik wel aangenaam vond.
		</p>
		<p>Ik heb die dag in Mysore niet zo veel gedaan, een beetje rondwandelen en in het station uitzoeken waar ik naartoe kan met de trein en voor hoeveel. De trein is de grootste werkgever hier in dit land met zoveel mensen, en in het station is het dus ook op vele plaatsen over de koppen lopen. Helemaal duidelijk is het meestal niet onmiddellijk, en gelukkig hebben ze doorgaans wel een informatie standje. Steve had dan uiteindelijk beslist van nog te blijven, hij kende iemand niet zo ver van Mysore en ging daar een weekje rondhangen. Ik was pas die avond weg, dus die dag heb ik nog wat rondgezwerfd, en dan ben ik in de namiddag naar het paleis geweest, nu binnen, om de pracht en praal van welleer te bewonderen. Wel, cava. Overladen met toeristen, maar dan ook vooral van de lokale soort. Veel rikshaw chauffeurs die ons hier willen oppikken, en grappig genoeg, iemand van die kerels gaf toch aan dat de witte toeristen minder geneigd zijn van hun diensten in te huren, die wandelen wel, terwijl ze veel meer hebben aan de locals, die willen geen voet te veel zetten. Tja, ook hier geldt volgens mij dat de mensen die het geld hebben om de toerist uit te hangen dat dan ook willen laten zien, desnoods door zich overal naartoe te laten rijden, en ook, zo heb ik vernomen door veel kadootjes te kopen. Gelukkig dat ik me daar al niet mee bezig moet houden. Het paleis was dus wel cava, maar veel erover vertellen kan ik dan ook weer niet. De markt vond ik niet zo spectaculair, het leek vooral op de markt die ik overal zie, ondanks dat in de reisgids er duidelijk melding van werd gemaakt. De dag kabbelde een beetje verder tot het tijd was om de trein te nemen. Eerst met de trein naar Humbli, daar vanwege de slechte verbinding effe wandelen door het stad, weeral niet echt iets bijzonders, maar wel de mogelijkheid om nog eens iets nieuws te eten, dan de bus op naar Hospet, richting binnenland, en eens daaraan gekomen, terug onder de toeristen, de bus op naar Hampi. Hampi is iets dat mij ooit, lang ervoor in 2002, werd aangeraden. Ik denk dat ze ons, de toeristen, daar afzette, in die bus, het is iets dat hier niet zo dikwijls voorkomt, in tegenstelling tot wat in andere landen gebeurt, het openbaar vervoer is doorgaans, zo lijkt, toch te vertrouwen. De prijsverschilling zijn er dikwijls maar als je een beetje navraag doet blijkt daar dikwijls een begrijpbare reden voor te zijn, of toch op zijn minst een reden die je gelooft. En daar sta je dan in Hampi, het meest noordelijke punt voor mij op deze reis en het zou blijken ook een toffe plaats om effe rond te hangen, tot op zekere hoogte.
		</p>
		<p>Hampi, het was dus een succes. Dat was wellicht niet zozeer te zeggen van het dorpje, een toeristendorpje, maar de rest was het wel. Eerst een slaapplaats zoeken, en opnieuw valt het op dat ondanks het hoge toeristen gehalte hier de mensen al bij al nog cava waren. De meeste restaurants focuste op de toeristen en waren dus ietwat duur, maar er was wel een alternatief, iemand die op straat voor de locals kookte. Dus, daar kon ik terecht. Slaapplaats vond ik na wat afbieden op het dak ergens, goedkoop en simpel. Massa's toeristen, het is toch echt mijn ding niet meer, vroeger zocht ik er naar, nu mijd ik ze. De toeristen bij mij in het hotel, dat is anders, daar doe je een babbeltje mee, en ik geef toe, dat deed deugd, een ietwat ouder koppel, meestal wel goed voor een ok gesprek. Heel laat was het nog niet, dus ik ben er dan ook meteen op uit getrokken, want de reden om hier in Hampi te zijn is zeker niet het toeristendorpje maar enkele oude tempeltjes of wat er van overblijft, en dat in een uiterst aangename natuurlijke setting van grote rotsblokken en een riviertje. Veel tijd had ik niet, dus ik ben naar de hoofdtempel gewandeld om daar vast te stellen dat een dagticket goedkoper was en het eigenlijk niet meer aan had, die dag. Maar de sfeer was duidelijk. Hier zou ik nog een volledige dag willen spenderen, dat heb ik tot nu toe in India nog niet veel gehad, heb ik dat gehad, telkens was het aankomen, het gevoel krijgen dat ik het snel zou gezien hebben en vertrekken. Hier niet. De uren die ik had ben ik beginnen dolen en heb ik zoveel mogelijk geobserveerd van de omgeving en van de tempels die wel vrij toegankelijk waren. De beslissing was gemaakt, de dag erna zou ik een fiets huren om de rest zo efficient mogelijk te doen, want het is toch wel een beetje uitgestrekt. Die fiets huren is hier uiteraard geen probleem, hier in toeristenland zijn ze daar op voorzien. Hier in toeristenland zijn ze op al van dat voorzien, iemand trachtte mij een tour aan te smeren, hij heeft goed geprobeerd, wist hij veel dat ik allergisch ben aan tours, en proberen mag zolang je maar niet overdrijft. Dat was in de hoofdtempel in het dorp, die was gratis, en daar heb ik dan nog wat rondgehangen, toch wel sjiek. En iets hogerop, daar kan je dan van de zonsondergang gaan genieten, in zoverre dat iets is voor je, en dan is het weer gedaan, slapen, met het vooruitzicht van een hele dag nog van dat.
		</p>
		<p>Fietsen, ik ben vroeg op gestaan om zo een fiets te halen... maar het is toch echt mijn ding niet, ik fiets niet graag, ik vind het simpelweg een onaangename houding, daarenboven was het vrij warm en op veel plaatsen is fietsen niet ideaal vanwege de moeilijk of niet te berijden paden. Soit, ik ben onmiddellijk voor de hoofdtempel gegaan, gewacht tot die open was, cava, en dan de toer gemaakt, uiteraard, zoals dat bij mij gaat, absoluut weer niet efficient vanwege een gebrek aan voorbereiding en informatie. Eerst was in het noorden van het dorp rondgehangen en daarna naar het zuiden. De streek op zich is meer dan cava, en de tempels waren dat eigenlijk ook, het enige wat me na een tijdje begon tegen te steken was mijn fiets. Daarenboven begon ik door te krijgen dat ik de dag ervoor eigenlijk al veel gezien had, dat bespaart dus ook wel tijd. Tja, nu kon ik die dingen doen die ik de dag ervoor niet had gedaan omdat het me teveel inspanning leek, of omdat het te ver was. Maar ik was vrij snel rond, en toen heb ik een domme beslissing gemaakt, waarom rijd ik niet met mijn fiets naar Hospet om daar een treinticket te gaan regelen. Wel, dat was dom omdat het toch wel een tiental kilometer is, op zich niet echt een probleem, maar als je al niet graag rijdt dan kan dat er wel eens teveel aan zijn. Toen ik terugkwam was het dan ook zover, en mijn goesting om nog verder te gaan genieten van de uithoekjes hier en daar was volledig verdwenen, ik had gewoon de bus moeten nemen, dan had ik achteraf ook nog energie gehad om terug op mijn fiets te springen, maar niet dus. Het treinticket is dan ondertussen wel geregeld, al heb ik vanwege laattijdigheid wel een euro of zo extra moeten betalen, maar goed, ik zou die avond nog een nachttrein kunnen nemen naar Bangalore. De drie uur die me nog restte heb ik dan maar wat rondgehangen, voor een deel samen met ne servische toerist die ik eerder in Kollam was tegengekomen. Ik kijk dus terug op een vermoeiende dag, met een hatelijke fiets en broeiende zon, met veel tempeltjes of ruines ervan in een prachtige setting, en daarna terug naar Hospet, maar dan nu met de bus. Die bus leverde nagenoeg het bewijs dat ze soms toeristen afzetten, nu moest ik veel minder betalen. Hospet was ook niet zo aangenaam, ik ben daar afgezet bij mijn eten, ik bedacht me dat ik toch meer inspanningen moest gaan doen om me tegen dat soort afzetterij te wapenen, iets wat ik doorgaans doe maar sinds Oman en het zuiden van India eigenlijk wat verleerd ben. En dan de trein op, met ticket voor een bed.
		</p>
		<p>In de ochtend aankomen, en een ticketje boeken voor die avond te vertrekken, zo moet ik nergens iets vinden om te slapen. Maar, dan moet ik wel de hele dag met mijn rugzak sleuren, wel, hier in India eigenlijk ook niet. In bus en trein stations is er niet enkel een plaats voorzien om spullen achter te laten, de prijs ervan is ook behoorlijk laag. Dat is echt some plezant reizen omdat op die wijze je erg flexibel wordt, je komt en gaat en moet je niet te veel zorgen maken over slapen en bagage. Het duurde wel weer effe vooraleer ik door had was de opties waren, de tickets voor een slaaptrein waren uitverkocht. Ik ben effe over en weer naar het nabijgelegen busstation gemoeten, prijs vragen en vergelijken. De duurdere treintickets waren duurder dan die van de bus, en in die bus was ik ogenschijnlijk een van de laatste, hmmm... ik heb het maar geboekt. Ok, alle zorgen opzij, en de stad in. Ik heb het wel voor van dit soort steden, je hoeft nergens binnen te gaan, er is genoeg op straat te beleven, een mix van sjieke gebouwen, parken en lanen met kleine steegjes en tempeltjes. Sommige van die tempeltjes of andere aan toeristen aangeraden sites waren eigenlijk een beetje te duur naar mijn smaak, maar niet allemaal, dus er was genoeg om me bezig te houden. Ik had duidelijk wel de juiste beslissing gemaakt om die avond al te vertrekken. Af en toe, maar niet veel, werd ik wel eens aangesproken en resulteerde dat in een babbel, doorgaans aangenaam, jonge kerels die benieuwd waren naar wie ik was. Het viel me op hoe sjiek sommige buurten hier waren, vooral in termen van het gedrag van de mensen die daar rondliepen, met stijlvolle kleren een krant en een koffietje op het stijlvolle terras, dit is helemaal niet het India dat je hier op zo veel plaatsen ziet. Het is een stad die haar stappen in de 21ste eeuw niet heeft gemist, met een grote studentpopulatie die je wel niet echt ziet doorheen de massa. Aan de hand van de folder van het toeristenbureau heb ik verder nog wat zitten manouvreren, en ik denk niet dat ik veel gemist zal hebben. Toeristenbureaus hier, stel je er niet teveel bij voor, ze geven folders als ze open zijn. Weer een dag veel te veel gewandeld, tijd om te relaxen op de bus, de bus naar Tiruchirappalli, of zeg maar Trichy. Dat is zo in India, ze maken het ons hier niet gemakkelijk met hun benamingen. Een moderne bus, effe goed slapen.
		</p>
		<p>Trichy, ik wist er eigenlijk amper iets van maar in de lonely planet die ik had vastgekregen stond dat enigszins aangeprezen. Oorsponkelijk was het de bedoeling van vooral meer noordwaarts te trekken, maar omdat ik mijn vliegtuig niet zover van Trichy zou nemen, en omdat vervoer hier erg traag gaat, heb ik toch maar gekozen om iets in deze buurt te zoeken, en het is niet dat er niks te doen is in Trichy, er is een tempel, onderandere. Het was effe zoeken naar een hotel, je staat daar dan in de vroege ochtend en het is zelfs een tijdje zoeken om door te hebben waar in de stad je staat en hoe je de kaart moet houden. Uiteraard, een beetje vragen hier en daar en het was duidelijk dat er niet veel goedkope opties waren om te slapen, voordeel, veel shoppen moet ik dan ook niet doen. Ik kwam na een uurtje aan dat hotel aan, het was wat zoeken, en daar lag iedereen te slapen. Wel, in plaats van ze wakker te maken heb ik me daar ook gelegd, dan moest ik zeker niet voor die nacht ook nog betalen, het was nog donker. Dat leverde me eigenlijk nog een verassend voordeel op, iets wat ik niet had voorzien, het gebeurt namelijk in India dat je kamers huurt per 24 uur, dus niet per dag, dat wil dus zeggen dat ik hier om 4 uur snachts kan aankomen maar dat ik dan ook om vier uur snachts ten laatste terug weg moet als ik niet wil bijbetalen. Door effe te wachten, zonder dat te weten, kwam ik in de situatie dat ik de ochtend erna op een fatsoenlijk uur zou kunnen vertrekken. Prima. Die dag, dat was voor tempels, het stadje zelf was misschien niet het meest impossante, weliswaar aangenaam. Ik was al op pad gegaan langs de weg, maar de weg vragen hier was niet simpel, niemand wist waar ik moest zijn, blijkbaar, vreemd want het is toch wel een ding hier, die tempels, het zal aan de communicatie gelegen hebben. Uiteindelijk heb ik het opgegeven, iemand hielp me terug naar het busstation en is daar beginnen rondvragen, dat leidde me tot een bus, en dus bus bracht me een kleine 10 kilometer verder, daar waren de tempels. Wel, eigenlijk, daar was alvast 1 tempel, de rock fort tempel, het was effe klimmen, en cava, een beetje een uitzicht over het weinig betekenisvol lijkende stadje, maar cava. Het was me erg afgeraden om ook te voet verder te gaan naar de andere tempels die toch wel weer een eind verder lagen, dus, bus in. Mensen hier waren wel vriendelijk, en stap per stap kom je dan toch dichterbij. De Sri Ranganathaswamy en Jambukeshwara Temple waren ietwat impossanter, dat had wel iets, maar wel goed dat je er niet voor moest betalen. Ik had daar weer typisch iets voor mij aan de hand, ik ben van de eerste naar de tweede tempel gewandeld, ik raad dat niemand aan, pfff.. niet de meest aangename baan, het was heet, en bussen zijn er goedkoop, maar goed, tis nu zo. Trouwens, ook wel grappig, in van die tempels zitten van die heiligen, sommigen onder hen proberen wel een centje van me af te luizen, effe ietwat smeersel op je voorhoofd, een beetje uitleg, vriendelijk, en dan super verontwaardigd als ze van mij geen geld krijgen... Tja, de locals geven wel geld, maar de locals geloven dan ook dat dat smeersel geluk brengt en zo dus zijn geld waard is. De eerste van de twee tempels, dat was de mooist, groot, imposant, zoek het eens op in google. Het lijkt eigenlijk meer op een rococo stijl dak dat bijna vanaf de grond tientallen meters de lucht in gaat. Lang duurt het allemaal niet om er de sfeer op te snuiven, maar aangenaam is het wel, je zit daar niet alleen, bomvol locals die daar zitten te eten en te zeveren tegen elkaar, en af en toe tegen mij. Dit zijn dikwijls ook maar toeristen en die zijn het niet echt gewoon van toeristen te zien, sommigen vinden het dan ook spannend om met mij te praten, het gebeurt heel af en toe dat iemand je gewoon komt aanraken, het aanraken van ne witte is en blijft voor sommigen al heel wat. 's Avonds terug in Trichy nog iets gaan eten, en daar heb ik ineens ook mijn tafelgenoten voor eens en voor altijd gevraagd hoe dat hier nu zit met drinkgeld geven, wel, zij beweren dat het mag maar dat dit niet de standaard is en dat zij het alvast niet doen... een opluchting voor mij, dat betekent dat die vele keren dat ik niks gegeven heb ik in wezen niks verkeerds gedaan heb, en die keren dat ik het wel gedaan heb, ik ook in wezen niks verkeerd gedaan heb. Ook verrassend is hier een beetje dat in het zelfde restaurant, met hetzelfde menu, je in de ochtend maar een deel van de schotels kan krijgen, 's middags andere en 's avonds weer andere... na een tijdje wordt dat duidelijker, zo leer je, stap per stap.
		</p>
		<p>In de vroege ochtend moest ik dus vertrekken, mijn 24 uur hotel liepen af. Met het locale treintje geraakte ik in nabijgelegen Thanjavur, nog een historisch stadje met een oude tempel, ietwat een ruine, dus toch van een andere orde dan de tempels die ik net had bezocht, en eigenlijk veel sjieker naar mijn aanvoelen. Die tempel, dat is wellicht de reden dat mensen naar hier komen. Bij aankomst was het wel effe zoeken naar een ok slaapplaats, sommige van die kamers zien er echt belabberd uit en op zich voor mij nog niet eens het grootste probleem, maar dan moeten ze wel heel erg goedkoop zijn ook. Het adres dat ik had bleek niks te zijn, en voor de rest was het dus gewoon in het centrum overal eens binnen en buiten lopen. Het helpt als je met twee bent, toch als je dezelfde standaard hanteert want ik vermoed dat weinig vriendinnetjes het zouden overwegen om in dit soort krotten te slapen, weliswaar geregeld met tv op de kamer, electriciteit niet noodzakelijk. Mijn hotelletje was in een zijstraatje van het marktplein, wel, marktplein, bushalte, hoe je het ook wil noemen. Dat wegje was in mijn ogen een toeristische attractie op zich, een goot met allerlei afval en tientallen ratten, mensen die daar links en rechts aan het pissen waren, en dan fietsers en brommers die daar door moesten, het was een meter breed. India is toch echt wel vuil, hygyiene is hier niet iets voor de hand liggend. Alles wordt, zoals in zovele landen, overal naast je neer gegooid, overal zijn mensen en die gooien alles zomaar in het rond. Het stadje zelf, daar valt niet veel over te vertellen. Het was er druk zoals overal, met een constante stroom van auto's en vooral van brommers en fietsers, tuutend, alsof ze het allemaal om de buurt deden, maar dan ook weer niet helemaal, een chaos van mensen, dat is India. Met vervuiling in termen van afval, lucht, geluid... Het is dan ook soms alsof je in een oase van stilte terecht komt als je in een van die steegjes verzeild geraakt, waar verkeer niet kan passeren, daar is het stort, en daar wordt er wellicht getuut door een of andere fietser die daar door moet. Bijkomend aan de tempel had dit stadje ook nog een paar extraatjes, die ik wel moest delen met een heel leger schoolkinderen, een toren die bij een paleis hoorde was wel ok, en wat ik van het paleis heb gezien ook cava. De kunstgallerei en zo heb ik overgeslagen, betalen om ergens tussen een zee van klein jung te belanden, liever niet. Maar eigenlijk was dat allemaal niks in vergelijking met de Brihadishwara tempel. Dat is echt wel prima om eens door te wandelen, op blote voeten, uiteraard, zo gaat dat hier; groot, impossant, historisch geladen, ik heb ervan genoten, samen met alweer heel wat lokale toeristen.
		</p>
		<p>Na Thanjavur terug over Trichy en vandaar verder naar Kodaikanal, naar verluidt een ietwat vreemd soort bergstadje dat nogal Amerikaans was vanwege een school die er ooit was opgericht. Ik wist wanneer de bus zou vertrekken, dus alles was simpel, met de bus naar Trichy, ticketje boeken, iets eten en opnieuw de bus op. Eens op de bus kreeg ik commentaar van de conducteur, ik zat duidelijk niet op de juiste plaats. Dat was me al eerder gebeurd, maar ik zat niet helemaal vanvoor of net achter de deur, dus op de plaats van de conducteur kon ik niet zitten, maar wat bleek, verrassend, vrouwen van voren, mannen van achteren. Dit had ik al op veel plaatsen meegemaakt, maar Indie is doorgaans op dat vlak wel ietwat liberaler. Wel, het is en blijft een erg conservatieve maatschappij, daar twijfel ik geen seconde aan, maar dat soort opspliting tussen mannen en vrouwen was hier totnogtoe niet zo erg uitgesproken. En net hier, waar het aantal moslims ietwat minder is dan in het oosten en westen van het land, tja, als het zo is dan is het zo. De rit kan dan beginnen, traag, zoals altijd, en opnieuw de bergen in, met mooie verzichten en hier en daar wat jungle achtige omgevingen, ik heb het daar wel voor. Eens boven, tja, daar was het niet zo simpel, opnieuw een kamer zoeken en de prijzen lagen hier iets hoger, ik heb dat niet graag. De locals willen mij hier soms enthousiast helpen wat mij doet vermoeden dat er een commissie voor hen inzit, maar goed luisteren naar wat ik vraag wordt niet altijd gedaan waardoor het nogal wel eens verloren moeite is. Het lokale slaapzaaltje dat blijkbaar al jaar en dag populair was, dat bleek gigantisch gestegen in prijs, ik gunde het hen niet, afzetters, dat is zo als je jaren aan een stuk populair bent, dan denk je dat je ongestraft jouw prijs kan verhogen, en wellicht is dat ook zo. Ik had sjans, ik had ondertussen op straat al andere richtprijzen gehoord en was dus overtuigd dat het voor minder kon, wellicht dan weer op mijn eenzame zelf want in de toeristendump zaten er wel terwijl dat elders minder of niet het geval zal zijn. Met de hulp van iemand belandde ik in een super sjieke kamer, ze trok op niks en had vooral iets van een sjiek bordeel, dus ik had al een vermoeden dat er hier niets kon kloppen, dat bleek snel toen ik hem mijn prijs voorschotelde, en nog maar eens verder, wel, ik ben uiteindelijk in een hotel beland waar ze nog kamers aan het maken waren, een deel stond nog in de steigers, maar de prijs was goed, en het was mij al lang duidelijk dat ik hier niet al te lang zou gaan zitten rondhangen. Er is eigenlijk niet zo heel erg veel te doen, hier in Kodaikanal, het zou er sjiek moeten zijn voor wat wandelingen betreft maar een gids huren op mezelf zag ik niet zitten. Na een wandeling kom ik iemand lokaal tegen en ik vraag het hem, waar moet ik hier eigenlijk naartoe als toerist... verassend genoeg, hij verwees me naar al de plekken waar ik spontaan zelf al was geraakt en liet me aanvoelen dat het dat eigenlijk wel zo een beetje zou zijn, ok... tijd om te vertrekken, dat is duidelijk. Niet dat het er niet ok was, de wandeling was cava, en de rots, de zelfmoordrots, tja, dat gaf als de wolken iets of wat opzij trokken wel mooie verzichten, maar toch, die wandeling rond het meer had voor mij eigenlijk zowiezo niet gehoeven, en de dorpjes waar ik door kwam, wel, cava, maar tis niet dat ik zoiets nog niet gezien had. De ochtend erna was ik dan ook alweer vroeg op pad, bus op en weg. Wel, zo simpel is dat hier niet, ik begrijp niet waarom maar voor sommige bussen is het duidelijk vechten om er in te geraken, mensen staan klaar als de bus binnenrijdt en dan is het spurten tot de bus en duwen en trekken om een zitje te bemachtigen. Een rechtstreeks bus naar Madurai ging zo aan mijn neus voorbij, het zou dus in tussenstops moeten, tja, dan is het zo. Ook opvallend, de regel van vrouwen van voren is hier duidelijk niet zo rechtoe rechtaan als eerder leek, en gelukkig maar want het was hier echt wel een gewring. De tussenstop, ik ben er efkes gaan wandelen omdat ik er nu toch was, maar veel was er niet te zien, ik denk dat het een soort dorpje was dat groot werd vanwege haar kruispunt functie. En dan bus op en naar Madurai.
		</p>
		<p>Soms kom je toch wel in verrassende toestanden terecht. Iedereen betaalde, de conducteur komt daarvoor rond. Maar bij mij, niemand, niks. Blijkbaar moest ik niet betalen. Uiteraard heb ik lang gedacht dat dat nog wel zou komen, ze wisten dat ik tot op het einde van de lijn zou gaan, maar daar op het einde toen er niemand meer op de bus zat vroeg nog niemand me iets. Ik bekijk de conducteur in zijn gezicht maar hij draait snel weg, tja, ik denk dat hij een beetje schrik had, nuja, de prijzen voor openbaar vervoer zijn hier erg laag. Het probleem voor mij was vooral dat je dan daar staat, niet in een busstation maar ergens op straat, geen idee waar, en geen idee waar je eigenlijk moet zijn. Ik vraag dan naar het centrum, zij vragen dan waar in het centrum, en dan maar wandelen en geregeld de weg vragen. Ik belandde zo wel eens in buurten waar ik spontaan nooit naartoe zou gaan, dat is altijd wel eens plezant, en uiteindelijk, dan kom je wel waar je moet zijn, waar het busstation is, waar het treinstation is en waar hopelijk de hotels zijn, zoals ook bleek. Het was ook daar weer effe zoeken, en nog heen en weer geloop eigenlijk de verkeerde keuze gemaakt, soms gebeurt dat, niet het beste voor de prijs en niet ideaal als naast je een hele familie in een klein kamertje kabaal maakt en als de douche ogenschijnlijk verstopt zit door de condooms. zucht. Het deed wel enigszins deugd om terug in een echte stad te zijn, met mogelijkheden, goedkoop internet, divers eten, genoeg dingen die opvallen om te verstrooien. Madurai is de laatste stop vooraleer ik naar Sri Lanka vlieg, en het is ook de eerste stop als ik terug kom. Maar Madurai is ook bekend vanwege zijn tempel, en het is echt wel een stad, er zijn nog een paar andere trekpleisters, zoals een stuk paleis van lang geleden, of wat was dat eigenlijk, zo heel veel stond er niet meer recht. De kathedraal ben ik ook binnengeweest, hier in het zuiden zie je er zo wel meer, er zitten hier heel wat christelijken, dat was ook al zo in Cochin waar mijn deel India was begonnen. Die eerste dag heb ik niet zo heel erg veel meer gedaan, internet, dat wel, het was nog eens tijd. Ondanks de dure prijs in het centrum centrum was iets verder iets spotgoedkoop te vinden, en de kerel die het spel een beetje in het oog moest houden, wel, die vond mij wel interessant. De geniepigerd had me in het begin wel afgezet, niet veel, maar goed, ik ging telkens terug en we hadden dan meestal wel een babbeltje, nog ne jonge gast. Ik had ook eens gekeken voor kleren te laten maken, India is daar echt wel goedkoop voor, het probleem is echter dat ik daar allemaal niks van ken. De stofkes die ze hadden op de plaatskes waar ik terecht kwam vond ik rommel, zoveel ken ik er dan wel van, en zelf naar de winkel gaan om er te kopen, daar kwam niet van. Tja, blijkbaar, voor een paar euro, als je hen het stof geeft, dan stikken ze een broek en een hemd voor je, op maat, hopelijk een beetje met kwaliteit. Er is dus niks van gekomen, maar ik had het misschien wel moeten doen, ik ging hier meer dan een dag zijn en had er eigenlijk dus wel de tijd voor. Tja, you win some you lose some. Wat ik wel ondertussen had gevonden was de plaats om de nacht erna te slapen, niet beter maar wel goedkoper.
		</p>
		<p>De dag voor vertrek had ik dus nog een hele dag rondhangen voor de boeg, gelukkiglijk in een echte stad. Af en toe een praatje, al valt dat wel mee. Nen hollander, nee, eigenlijk nen Indier die blijkbaar in Nederland was getrouwd maar nu een zaakje had in Maduria, die kan dan uiteraard perfect Nederlands tegen je praten. Dat had wel iets. Wat ook speciaal was, dat was de tempel. Gratis was het niet meer, verrassend, maar goed, het was best wel groot en er waren heel wat ceremonies met muziek. Als je perse olifantentruukjes wil zien, die waren er ook, bij de tempel olifant, meerdere tempels hebben hier hun eigenste olifant voor geluk van de bezoekers. En uiteraard is er ook een soort markt maar je allerlei prullaria kan kopen. Eigenlijk heeft het wel iets van een pretpark, mensen kuieren wat rond, eten hier en daar iets, er is muziek, er zijn evenementen en je kan er rommel kopen. Sommige delen mag ik als niet hindu niet in, dat is zo ook wel op meerdere plaatsen. Sommige delen van de tempel waren best wel impossant, de hal aan de achterkant bijvoorbeeld, groots. Het duurt dan ook gemakkelijk een paar uurtjes vooraleer je volledig rond bent. Vanaf dan was het eigenlijk vooral wachten tot de ochtend erna, want dan was het tijd om het vliegtuig op te springen. Wel, misschien niet enkel wachten, wat je dan ook doet is je informeren over hoe je aan de luchthaven komt zonder dat je een taxi moet nemen. Meestal lukt dit, en aangezien ik in de late voormiddag zou vertrekken zou dat geen probleem mogen zijn. Toen ik de dag erna daar stond bleef het echter maar duren en duren vooraleer die bus daar was, ik had al aan verschillende mensen bevestiging gevraagd maar het was blijkbaar niet echt een populaire bus, met zekerheid antwoorde er eigenlijk niemand, tja, gelukkig dat ik zeeen van tijd had, dus zelfs een uurtje extra wachten had de zaak niet gemaakt, maar ik moet bekennen dat ik toch content was toen ze eindelijk daar was. Dat is zo een lokaal bus, tegen het einde van de rit, als je op de luchthaven aankomt, dan zit je daar nog gans alleen op, de luchthaven is niet onmiddellijk populair bij mensen die de bus nemen. En aan de luchthaven bleek dan nog eens dat ik niet de hal in mocht, mijn vlucht was anderhalf uur wachten, en je mag pas een uur op voorhand binnen. Het is een kleine luchthaven, heel klein, daar kan men zoiets, ik ben dan buiten in het gras gaan liggen, wachten. Het dorp was net iets te ver, met de beperkte tijd die ik nog had, anders had ik waarschijnlijk effe nog een dorpje gaan bezoeken, maar goed, dat beetje extra wachten zal de zaak niet maken. Nog een kruisverhoor bij het inchecken, bewijs dat ik een terugvlucht had, check, visa voor double entry, check, credit kaart waarmee ik het ticket gekocht heb, check. Het was duidelijk toen ik voor mijn visum ging, in Brussel, en hier opnieuw, het is hier een autistische bende met overdreven fixatie op administratie en bureaucratie. Ik herinner me nog dat mijn ervaring bij het aanvragen van een visum me eigenlijk onmiddellijk goesting gaf om het hele ding dan toch maar niet te doen, maar ik ben wel content dat ik het dan toch gedaan heb. Het is goed geweest, ik kom nog heel effe terug, een dag of drie... en dan misschien nooit meer.		</p>
		<p>W.		</p>

	</div>

</div>

<br><br>

</body>
</html>

