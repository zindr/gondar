<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>

		<p>Manakara, het einde van de treinrit, een lange vermoeiende treinrit. Ondertussen waren we in ons hotel, mijn koreaans vriendinnetje had de douche voor zich genomen terwijl ik wat op bed lag te bekomen van die lange rit. Zo jong nog, die koreaanse en toch zo reizen, je komt het niet dikwijls tegen. En als je ze dan uit de douche ziet komen, fris en amper iets aan, tja... maar ik kan effectief haar vader zijn... nu goed, zelf efkes douchen en het stadje verkennen, veel tijd zouden we er niet zijn en ik wou er echt wel iets van gezien hebben. Een wandeling naar het water was het meest voor de hand liggende, maar het is daar echt wel wild en ik denk niet dat het de bedoeling is dat je daar gaat zwemmen. We hielden het op een kust wandeling, langs het strand en langs de pier, misschien wel ideaal na zo een nacht. En dan het stadje nog in, een fles bier gaan drinken en wat zebu satekes, toch wel lekker, van dat zebu vlees. Hier en daar nog wat eten, compese bv. en dan was het weer tijd om nog een paar flessen bier te gaan drinken, je ziet het, veel was er niet te doen en als ik niet alleen ben dan ben ik geneigd van meer op cafe te gaan. Al bij al is het hier eigenlijk ook nog wel aangenaam op cafe, over het algemeen is er wel wat volk en de mensen laten je doorgaans vrij goed met rust. En met het ideale gezelschap... en om je toch een idee te geven hoe cool die madam was, niet dat ik het iemand aanraad maar toch... ze moest dus naar 't wc, en hier piest iedereen zomaar wat op straat, dat lijkt zo toch... zij gaat daar dan helemaal in op, gewoon effe om de hoek op straat dacht zij, de gast die dat ook van plan was zag ik efkes ontzet net om de hoek rechstomkeer maken, die kerel had ook plots door dat daar een koreaanse op haar hurken zat... funny. En dan slapen, want in de ochtend vrij vroeg zou ik vertrekken, zij pas een paar uur later want dat kwam zo uit met de bussen. Afscheid genomen en ik was weer alleen op pad. Uiteraard, het duurt wel een tijdje voor je kan vertrekken, en grappig genoeg waren ook de meeste van die andere toeristen daar, toevallig met dezelfde bus die ik ging nemen... toeval, want er waren misschien wel tien bussen die richting uit. Dat Frans koppel, cava, maar niet iedereen was even tof van die bende. Na een paar uur gestopt, die ambetante toeristen gingen daar naar het nabij gelegen nationaal park en de rest ging wat eten. Nu, je merkt onmiddellijk dat je terug in heel erg toeristisch gebied komt, dat is de toekomst van madagascar, als de toeristen komen, en bijna overal waar de toeristen komen, daar zie je de handelaar zich ontpoppen als regelrechte ass-holes. Ik vraag een schotel met rijst en daar nog iets bij, standaard, maar verrassend genoeg ben ik de enige die een klein bolleke rijst krijgt terwijl ik rond mij zie en iedereen krijgt een groot bord. Dat is dus wel vreemd. Iedereen behalve de twee toeristen had dus een groot bord. Ik had er niet mee genoeg en ik vraag wat rijst bij, en dat kreeg ik ook. Ok, geen probleem. Bij het buitengaan moest ik extra betalen... euh, nee, ik betaal niks extra, ik heb alles bijeen maar evenveel gekregen als de rest, waarom zou ik bijbetalen. Dat werd snel wat gemener, hij begon bijna onmiddellijk te roepen, te insinueren dat ik geen respect had, en dat terwijl ik enkel maar mijn vraag over waarom ik meer moest betalen dan de rest bleef herhalen. Ik betrok er iemand bij die daar zat te eten, maar die spande mee met de restaurant eigenaar, wel, toch een beetje. Ik kreeg het echt op mijn heupen, mijn lip trilde een beetje. Maar, ik heb al genoeg van die situaties meegemaakt dat ik niet onmiddellijk me laat intimideren. Die kerel zegt plots dat hij de politie zou gaan halen, voor mij een keerpunt, geagiteerd zeg ik... awel ja, ga de politie halen, hij wou nog iets zeggen maar ik onderbrak hem, ga de politie halen, ik wacht, wat denk jij wel, ga gewoon die politie halen... allee... ogenschijnlijk kwaad gaf hij aan dat ik maar moest vertrekken, met de boodschap dat ik nog wel tegenslag zou krijgen omdat ik zo slecht was... en dat terwijl hij simpelweg de toeristen probeerde af te zetten, waarschijnlijk uit frustratie dat al die pakket toeristen bakken geld betalen terwijl die niet in zo een wegrestaurantje zoals het zijne komen eten en hij dus van al dat geld niks ziet... wel, ook niet van het mijne, toch niet meer dan door de rest werd betaald. Dat om maar weer eens vast te stellen dat waar er teveel pakket toeristen zijn, de sfeer voor iedereen op een budget danig wordt verziekt. Gelukkig dat in Madagascar dit soort fenomenen nog vrij beperkt is gebleven. Soit, de tocht ging verder en ik kan je vertellen, met de bus gaat het allemaal veel veel sneller dan met de trein, op minder dan 7 uur stond ik waar ik van kwam.		</p>
		<p>Fianarantsoa, ik kende er mijn weg, ik wist er mijn hotel zijn. Dat is altijd fijn als je ergens toekomt. Als je reist is dat gevoel er doorgaans niet zo dikwijls, meestal kom je toe en moet je gaan zoeken. Toch wel verrassend, ik had echt niet verwacht dat daar iets van mooi gebouwen of iets dergelijks zou staan, maar het moet gezegd, helemaal boven op de berg stonden er een paar, blijkbaar net zoals in Tana, waar ik nog niet was geraakt, was er hier een heuvel met bovenop een mooi kerkje en nog wat van dat. Dus, het was in ieder geval iets te doen. Daar zag ik ook nog eens een paar hordes van toeristen, veel zie je ze niet in Madagascar. Maar binnengaan, hmmm, dat was misschien toch net iets te duur. Ik heb geprobeerd er gratis of met sterke reductie binnen te komen, maar dat lukte deze keer niet. Later nog effe internet, en daar kwam ik tot de vaststelling dat het die dag het andere deel van de stad was die zonder electriciteit kwam te zitten, toch wel niet te geloven, poeff, alle energie weg, niemand die me waarschuwde, al was het natuurlijk opvallend dat er bijna niemand aan het internetten was. De dag was vlot voorbijgegaan met niks doen. Twas ondertussen al weer avond, dus nog snel iets gaan zoeken om te eten en wat door de donkere straten dwalen.		</p>
		<p>Tijd om verder te trekken, naar een nationaal park. Dat frans duo was daar ook naartoe, maar met prive vervoer, mijn missie was er veel goedkoper te geraken. Aan de bushalte kwam ik tot de vaststelling dat het eten nog veel goedkoper was dan ik tot dan toe had gedacht, ondertussen at ik al aan 500 voor rijst met een beetje vlees, iets wat ik doorgaans voor 2000 tot 3000 had gevonden. Maar het is niet dat ze me hier in't zak zetten, het is hier effectief zo dat het eten veel van prijs verschilt afhankelijk van waar je eet. Ik heb het er met verschillende over gehad, locals, en zij vonden dat blijkbaar normaal, ik niet, hetzelfde eten aan soms een vierde van de prijs en zij zeggen dan dat die prijzen inderdaad zo varieren. Tja, ik wist weer iets meer. En dan nog wat wachten om uiteindelijk, na weer heel wat uren, eindelijk te kunnen vertrekken richting Ambalavao. Ambalavao was het stadje dat de toegang bood naar dat nationaal park. Wat en hoe het vanaf daar zou verlopen, dat was allemaal nog heel onduidelijk. Maar zoals altijd, gewoon een paar uur voor je uit staren in de bus, je verbazen over de vele vele road blocks die daar staan om een graantje mee te pikken van het feit dat vele niet in orde zijn, en dan als je aankomt proberen de informatie in te winnen die je nodig hebt. Nu, ik had sjans, ik had nog vervoer in de richting van het nationaal park, eigenlijk, niet echt het nationaal park maar een gebied dat er naast lag... bijna even mooi had ik ergens opgepikt... ik kreeg die informatie van de toeristendienst daar, wel, misschien waren het vooral vriendelijke gasten die eigenlijk zelf tours verkochten maar die aanvaarden dat ik daar niete voor ging betalen... de eerst stap was Vohitsoaka, een klein klein dorpke, vanaf daar zou het wandelen zijn. In dat dorpke had ik nog snel iets gegeten, tja, wat rijst en iets dat wel wat weg heeft van vlees, veel is er in zo een dorpke niet. En dan wandelen, een tiental kilometer. Eigenlijk behoort dat soort wandelingen al tot de toeristen uitstap, jammer dat ik met mijn rugzak moest sleuren maar de omgeving was wel mooi. Grappig was dat ik een beetje gelijke tred hield met iemand die met zakken sleurde, en geleidelijk aan zijn we dan maar samen beginnen wandelen. Dat bleek trouwens niet slecht, hij moest eigenlijk naar dezelfde camping als ik, hij wel voor de te werken, hij was eigenlijk drager, ik daarentegen omdat het daar de goedkoopste camping zou zijn in de vallei van Tsaranoro, nabij het Andringitra nationaal park.		</p>
		<p>Het zag er niet veel soeps uit op de camping, een grote hut zou je het kunnen noemen, met daarachter nog een hut waar dan de wc's en de douches stonden, tja, douches, stel u vooral een kamertje voor waarboven een bak met water wordt gehangen. De prijs, cava, maar enige vorm van luxe was er zeker niet onmiddellijk te bespeuren. Ietwat the berg op stond er duidelijk wel iets anders, camp Catta, wel, dat was het originele kamp, dus ik dacht, laten we daar ook maar efkes prijs gaan checken en misschien eens kijken wat daar de mogelijkheden zijn. Grappig genoeg, dat duo van in de trein was er ook, zij waren er geraakt met prive vervoer, het zal niet goedkoop geweest zijn, en al zal het hen niet echt aan het hart gekomen zijn, ik meen toch gezien te hebben dat het hen toch een klein beetje zuur proefde dat ik er voor een appel en een ei geraakt was in amper 3 uur meer tijd dan zij, en zij hadden daar dus veel in geinvesteerd... erg luxueus daar, had ik ik niet geweest dan zou ik daar waarschijnlijk gebleven geweest zijn, maar ik ben toch maar naar het kamp aan de voet van de berg teruggegaan. Zo een luxe is zowiezo niet echt mijn ding. Nu had ik wel laten uitschijnen bij die gasten beneden dat ik daar zou blijven op voorwaarde dat zij mij wegwijs maakten in de omgeving zodat ik toch ook een wandeling zou kunnen maken zonder gids. Dat gebeurde, al was het dan wel niet de lange wandeling die sommige anderen maakten, maar goed, gratis is gratis, en eigenlijk is alleen ook alleen, want met ne gids rondhossen is toch ook niet altijd even fijn.... Dat was dus geregeld, hij beloofde me dat hij me de dag erna op pad zou zetten voor een kleine dagtocht. Wat wel een beetje een domper was, dat was de prijs van het eten daar. Jawel, dat was de prijs die ik normaal betaalde maal 5 of maal 10. Tja, dat hoort er bij in het midden van niks. Dan zijn er altijd koekjes. Het winkeltje van het dorp, eigenlijk ook een beetje een hut met amper iets te kook, en niks vers, dat had nog wat koekjes. Dan heb ik het daar maar mee gedaan. De wandeling voor de rest in de omgeving was eigenlijk niet zo extra speciaal meer, in vergelijking met de tien kilometer die ik had moeten overbruggen om er te komen. En hier is het slapen als het donker wordt, geen electriciteit, tenzij in het luxe kamp waar er generatoren stonden. Als je betaald is er alle luxe. Ik had heel weinig. Het was uiteindelijk wel nog een aangename babbel met die kerel van het hotel, die daar ook woonde met zijn vrouw, en kleine, 22 jaar... tja, de wereld in het westen is anders dan hier in het verre madagascar. Het is er hard, hij woonde daar eigenlijk helemaal niet zo graag, ver af van zo goed als alles, niks te doen, niks te beleven. Maar als je iets wil verdienen, hoe weinig ook, dan is zoiest soms een van de weinige opties. Het is bijna slecht te noemen dat ik niet iets vrijgeviger was en er ook wat zou eten, maar tja, door hen te helpen help ik de wereld niet echt. In de ochtend bleek dat hij woord hield, nog meer zelfs, ondanks dat ik ongetwijfeld een van zijn allerslechtste klanten was hielp hij mij nog een heel eind verder, iets wat hij eigenlijk zeker niet had hoeven doen. Het was op bepaalde plaatsen binnen het dorp niet overal duidelijk welke de juiste afslag was, dus heeft hij me er gewoon doorgeloodst. En dan ging ik verder op pad, een fijne wandeling, met verzichten, helemaal alleen op de top, de kameleon werd die top genoemd, en dan verder naar beneden door het bos met ook maki's van een specifiek soort dat ik nog niet had gezien. Er was daar een meertje waar je kon zwemmen, maar wel vol met klein mannen dus niet echt ideaal. En in de vroege namiddag zat het erop. En dan blijkt nog maar eens de snelheid waarmee ik reis, spullen bijeen pakken en ineens de tien kilometer terug wandelen, op weg naar de stad waar ik van kwam. Ik ben graag op de buiten, maar savonds ben ik graag in een stad waar er ook iets gebeurd. Het was nog een hele wandeling, tot in het dorp waar er een markt bezig was, en dan wachten voor vervoer naar de stad, Ambalavao.		</p>
		<p>Ambalavao, het bleef toch wel een aangenaam stadje. Zoals overal hier in Madagascar werd je doorgaans met rust gelaten maar als je eens iets vroeg dan stonden ze wel klaar voor je. Op de markt moest ik mijn eten betalen, en nogmaals werd ik verrast door de prijs, slechts 500 Ar. Dat is vooral verrassend omdat hetzelfde eten soms 2000 kost, en dat is dan ook zo geafficheerd. Ik begrijp dat allemaal niet goed en ook de Malagashies kunnen het me niet uitgelegd krijgen. Het is er savonds wel snel gedaan, het volk verdwijnt van de fris geworden straten en overal wordt het echt donker. Ik heb nog wel een fles bier gedronken, om toch iets te doen. Slapen deed ik een beetje verder op, ergens een weg-hotel. De geafficheerde prijzen lagen vrij hoog, maar bij het toeristenbureau hadden ze mij al laten aanvoelen dat de prijzen ook lager konden zijn dan aangegeven. Dat bleek ook, een prima kamer voor slechts 15000. De andere toeristen die er met gids binnenkwamen zullen ongetwijfeld een pak meer betaald hebben. Maar je moest er wel een wandelingetje voor over hebben. Nu ja, dan kom je ook ergens. En omdat je zo op andere plaatsen komt, dan ga je ook op andere plaatsen eten. Het was soms wel niet zo simpel om dan ook iets te bestellen. Ik ken niks van dat eten, en ze kennen hier ook niet overal Frans. Een beetje hulp van anderen die daar ook toevallig zitten om te eten is dan ook altijd wel welkom. In de ochtend was het weer tijd om te vertrekken, terug naar het noorden, richting Antsirabe, daar was ik al geweest. Zoals altijd is het allemaal erg tijdrovend. In de ochtend naar het busstation, en daar dan wachten, maar dat viel nog wel mee omdat het een bus met kleine afstand was, naar Fianarantsoa. Wel tja, kleine afstand, een uurtje wachten, dan vier uurtjes de weg op... ten dele omdat dat busje ook weer panne had. Zo werkt dat hier, eigenlijk is dat busje niet in orde, maar het wordt opgelapt opdat het toch kan vertrekken, iets later is het dan weer kapot, maar dan heb je al jouw klanten al. Tis eigenlijk allemaal niet echt sympathiek. In principe zou je als je weet dat jouw busje het niet gaat halen je best geen klanten oppikken, maar dat snijdt in de portemonnee. Nee hoor, hier is het doen alsof je neus bloedt en dan vijf kilometer verder stilstaan. De chauffeur sleutelde heel wat aan dat busje om dan weer op pad te gaan, wel, voor even, en we stonden weer stil. Alles duurt op die manier heel erg lang. Dan zit je wat langs de weg of in een winkeltje naast de weg om een koffietjes te drinken. Het voordeel is dat je ook zo weer wel eens aan de praat geraakt. Hier in Madagascar geraak je ook in de bus wel aan de praat maar minder snel dan in sommige landen, de meeste mensen staren wat voor zich uit. Het gesprek dat nu volgde was best wel weer interessant, over de verkiezingen die gingen komen en over de grote massa aan controles op de weg terwijl de mensen zelf hun vee moesten beschermen. Zo gaat dat, controles op de weg zijn lucratief voor de flikken, maar veedieven oppakken niet. Die veedieven, die doen dat wel niet zonder risico, als de burgerwachten ze pakken dan verliezen ze wel eens armen en benen, of zelfs hun leven. Het leven is hier hard, en als je mensen raakt in hun luttele bezittingen dan zijn de reacties ook naarvenant. Eens in Fiana moest ik nog een overstap doen naar Antsirabe, dus ook daar weer een paar uur wachten. Ze gaan uiteraard onmiddellijk vertrekken, of toch bijna... of misschien nog even wachten, dus binnen enkele uren, zucht. Zo werden twee kleine ritten een dagje reizen. Maar goed, ik was die avond in Antsirabe geraakt zoals gepland.		</p>
		<p>Antsirabe, ik was er al geweest, en ik wist er dan ook mijn weg. Deze derde nacht zou ik doorbrengen in een derde hotel, ik had namelijk ondertussen een plaats gevonden waar ik mijn tent kon opzetten. Verrassend, een vrij sjieke bedoening met bugalows, en ik lag daar, uiteraard weer helemaal alleen, met mijn tent. Voor slechts 7000, en WiFi kreeg ik erbij. Snel nog iets eten en slapen, de dag erop stond een wandeling op het programma. In de ochtend nog een busje op om naar het nabijgelegen dorpje te gaan. Veel toeristen namen voor deze uitstap een fiets, maar ik fiets niet graag en zit er niks mee in om tientallen kilometers te wandelen. Dus eerst naar Betafo en daar was het markt, prima voor een koffietje en een beetje compose. Daarna de wandeling. Er eerst geraken, bij de start, hier is de informatie die je krijgt beperkt. Het is verrassend hoe weinig mensen weten war je bedoelt als je naar een bepaald meer vraagt, terwijl dat meer op minder dan 15 km ligt. Na een tijdje was ik dan toch de goeie richting aan het uitgaan, dat leek in ieder geval zo want het bleef vervelend dat mensen die ik om advies vroeg dikwijls niet bleken te weten waar het was, maar soms kwam er toch bevestiging. Het leek een beetje de verkeerde keuze want de weg langs de drukke baan was langer dan gedacht. Na een hele tijd wandelen stopte een man op zijn brommer, blijkbaar had hij van zijn dochter gehoord dat ik op weg was naar het meer en hij kon mij een stukje meenemen. Dit was op zich niet zo ver meer, maar het maakte het wel ineens gemakkelijk omdat ik nu niet bij elke afslag moest vragen of dat de juiste afslag was. Toch wel tekenend, hier in Madagascar stopten ze zomaar om mij te helpen. Dus een paar minuutjes later begon mijn toch door de dorpjes, op zandwegen. Af en toe een koffietje. Ik werd ook wel eens binnengeroepen voor een gesprekje, zo kreeg ik in de winkel iets om te eten. Het bleek de zoveelste bevestiging dat de mensen hier nog heel erg open stonden ten aanzien van toeristen en dus het massatoerisme nog niet had toegeslaan zoals dat in andere plaatsen van Madagascar wel al was begonnen. De wandeling was eigenlijk erg aangenaam, met verzichten van het landelijke Madagascar in de hoogvlakten. Je zag er mensen werken in het veld, kleine dorpjes met mensen die opgewekt reageerden als je in hun winkeltje stopte om iets te eten. Heel af en toe zag je een auto met toeristen passeren. Uiteindelijk kom je dan aan bij het meer. Ze hebben me daar proberen afzetten, dat denk ik toch, omdat er een toegangsprijs was voor dat meer. Ik heb daar een twintigtal minuten staan praten en de prijs zakte. Ik weet nog altijd niet hoe dat het daar officieel geregeld was, tja, officieel in afrika is ook relatief. De hele bende ging met mij mee de krater in, waar het meer was. Erg aangenaam dat meer, klein, maar in een prima setting. Het is uiteraard jammer voor de jeugd die me vergezelde dat ik hun stenen of andere ornamenten niet wou kopen, maar ik heb de hele tijd met ze zitten praten. De toeristen die met de gids toekwamen hadden wel veel meer success dan ik, een hele zwerm jeugd rond hun in de hoop iets te verkopen. Nee, het was prima hier, maar na een klein uurtje ook weer tijd om verder te wandelen. Een tijdje later stopte een auto met daarin twee gasten, en jawel, ik kreeg zowaar gratis en zonder te vragen een lift aangeboden naar het centrum of naar het tweede meer, het maakte voor hen niet uit. Die kerel zat doorgaans in de toeristen industrie. Hij gaf aan dat het stuk weg waar ik nu op zat heel wat minder interessant was dan het stuk weg dat ik eerder die dag had gedaan, en dat was eigenlijk ook duidelijk als ik door de raampjes keek. Dus het weg best wel een geluk dat ik die gasten tegengekomen was. En het was ook een fijne conversatie. Het meer heb ik maar overgeslagen want dat was gewoon een groot meer waar je met bootjes op zou kunnen, het zag er onozel uit, zoals ook zij bevestigden, niks zoals het kratermeer dat ik eerder zag. En zo lukte het me van niet enkel een fijne wandeling te hebben, met interessante interactie maar ook van nog vrij vroeg terug te zijn in de stad. Die vroege terugtocht maakte het mogelijk voor mij van ineens ook door te reizen. Dus, ik nog een ticketje gaan boeken en daarna mijn tent opbreken, tegen vier uur zou ik kunnen vertrekken richting Morondava, de nacht door naar het westen.		</p>
		<p>En dat hier niet alles op wieltjes loopt, dat werd ook nog maar eens duidelijk. Ik had dus een ticketje gekocht van ne jonge gast die daar stond. Eerst wat afbieden want de prijs leek me nogal hoog, en dan leek alles geregeld. Ik snel naar het hotel, mijn tent opbreken en terug, goed op tijd. En toen begon het. Blijkbaar was er iets mis, ik begreep het niet goed maar er was iets mis. Iemand wist me te vertellen dat de gast die me dat ticketje verkocht dat eigenlijk niet mocht doen omdat iemand anders de verantwoordelijke was. Ik gaf aan dat ze het dan zelf maar moesten regelen, maar dat kaatsten ze terug. Dus leek het me dat ze me in het zak wilden zetten. De kerel die zogezegd dan verantwoordelijk was gaf aan dat ik eerst mijn geld maar moest terugkrijgen omdat die andere dat ten onrechte van me had aangepakt. Maar die kerel gaf dan weer aan dat hij dat geld niet meer had. De stank van alcohol uit zijn bek was ook niet echt bemoedigend om het probleem op te lossen en het feit dat hij bijna onverstaanbaar frans uitkraamde ook niet. Dus daar stond ik, wat doe je dan. Hij wou een deel teruggeven, maar ik wou alles. De zogezegde verantwoordelijke stond er bij en deed of zijn neus bloedde. Toen liep het een beetje uit de hand. Ik dacht die kerel een beetje te intimideren, dus ik geef hem een hand, ik knijp, en ik laat hem op serieuze toon weten dat de zaken heel simpel zijn, ik betaalde voor een rit dus ik krijg die rit of ik krijg mijn geld terug. Het baatte echter niet. Erg vervelend. Ik nam hem wat steviger vast door zijn arm te blokkeren, maar tja, dat had ik misschien niet mogen doen, want dan sta je daar, wat moet je dan, als je terug loslaat heb je jouw onmacht laten zien en dan is alles verloren, maar vasthouden tot in de oneindigheid, dat helpt ook niemand vooruit. Ik wist het niet, dus, ik dacht, ok, dan neem ik je mee naar de flikken. Ik sleur hem mee terwijl ik anderen de weg naar de flikken vraag, ik kreeg wel wat tegenstrijdige richting aanwijzingen maar blijkbaar had ik sjans, er was een post op een paar honderd meter. Nog geen tien seconden en ik stond omsingeld door tientallen mensen, het kon echt wel verkeerd aflopen. Het was zo dat heel wat mensen die kerel van me los wilde wrikken maar ik kan niet zeggen dat ze tegen mij gewelddadig werden, oef. En dat die kerels hier soms vervelend zijn bleek ook uit de andere reacties, mensen die mij onmiddellijk aangaven waar de flikken zaten. Ik werd aangespoord om los te laten, maar toen ik uitlegde wat er gebeurd was bleek dat voor heel wat mensen voldoende reden om niet aan te dringen. Er waren duidelijk uitzonderingen. Ik klemde die kerel vast met beide armen, anderen trachten hem los te wrikken, het moet die kerel wel pijn hebben gedaan. Ik vermoed ook dat de meest vervelende van zijn kameraden zijn zakken leegmaakte en zo het geld meepakte dat hij van mij had gekregen maar dat zal ik nooit weten en ik kon op die plaats niet anders dan dat negeren. En zo kwamen we bij de flikken aan, ik, die kerel in mijn armen en een paar tientallen omstaanders. Ik heb daar mijn verhaal gedaan en die kerel werd daar tegen de muur gezet. Het groot geluk was dat ik mijn ticketje nog had en dat ik nagenoeg 100% zeker was dat hij het me had verkocht. Voor hetzelfde geld herken je de persoon niet meer die het je verkochte of had je geen ticket. De flikken hebben die gast dan ondervraagd, en ik zat daar op een bankje te wachten. Die omstaanders deden hun beklag dat ik toch zoveel geweld had gebruikt en zo, tja, daar was niet echt veel van aan. Ik heb hen alles uitgelegd zoals het was gebeurt. Ze zijn dan op zoek gegaan naar de mensen van het busvervoer, en nog anderen... het duurde een hele tijd, de bus waarvoor ik had ingetekend was ondertussen waarschijnlijk al weg. En plots na een uur of zo komt er ne gast binnen en zei dat het allemaal een misverstand was. De kerel die me had afgezet mocht vertrekken en ik kreeg mijn rit waarvoor ik betaalde. Ok, ze brachten me naar de busstop, blijkbaar had ik niet door dat ik eerder niet op de busstop stond maar enkel een afzethalte, de busstop was nog een kilometer verder en veel veel groter. En het probleem was weg. Het had anders kunnen aflopen, dat was zeker, maar eind goed al goed. Ik was op de busstop, een nieuw ticket werd er voor me geregeld en ik kon zitten wachten op het vertrek naar het westen.		</p>
		<p>Tegen een uur of 7, slechts drie uur later dan gepland, zijn we dan eindelijk vertrokken, de nacht door. Het is een weg die door toeristen nog zelden wordt genomen omdat er toch wel meer dan een overval op gebeurt. Het kan blijkbaar nog altijd gebeuren maar ze gaven aan dat het de laatste tijd rustig was in termen van overvallen. Voor de rest was het een standaard rit in Madagascar, traag maar gestaag de nacht door om uiteindelijk vele uren later dan verwacht ergens toe te komen. Morondava is heel erg bekend vanwege de nabij gelegen Baobab weg, en het is ook een mogelijke uitvalsbasis om de Tsingy van Bemaraha te gaan bezoeken. Morondava zelf is ook voor de Malagashy een beetje een toeristen plaats. Er zijn dan ook vele hotels, maar wel van het duurdere soort. Ik begrijp wel niet waarom mensen naar hier komen, het strand is vuil en zwemmen is er amper te doen. Dat er toeristen komen is duidelijk want ze wisten mij ook onmiddellijk te vinden, voor een praatje, of misschien wel om mij een boottochtje aan te smeren. Veel toeristen waren er echter niet. Ik sliep in het hotel in het centrum, recht over de markt, ongetwijfeld de goedkope optie en voor mij meer dan goed genoeg. De hoofdattraktie in de stad was zoals op veel plaatsen ongetwijfeld de markt. Na een lange rit was het voor mij ook op zich wel genoeg, een wandeling over het strand en effe rondhangen op de markt. Wat wel jammer was, de regen begon. Hier was het een beetje vroeger dan verwacht de start van het regenseizoen, de regen viel er af en toe met bakken uit de hemel. Het gevolg was dat de markt en ook de bushalte snel meer weg hadden van een modderbad en een meer dan van een markt. Tis toch soms niet simpel, zo een leven, overal modder, zeilen die je beschermen van de regen, althans toch op sommige plaatsen. Veel van de busmaatschappijen waren niet eens te bereiken, vanwege de meters grote plassen voor hun bureautje. Omdat het blijkbaar niet mogelijk was om nacht vervoer terug te nemen naar het oosten was het ineens duidelijk dat ik er twee nachten ging blijven. Het was wel vreemd, ik was met het nachtvervoer gekomen zonder problemen maar dezelfde weg terug zou niet gaan omdat het niet veilig zou zijn. Je moet er maar aanuit kunnen. Ook weer verrassend, het ticket dat ik vastkreeg was een stuk goedkoper, ondanks dat het dezelfde weg zijn zijn, en ondanks dat het wel degelijk stond geafficheerd. Die prijzen hier, het blijft toch allemaal een beetje vreemd. Nu goed, het is nu zo, ze hebben me ongetwijfeld afgezet in mijn weg naar hier, of ze dat ook doen op mijn weg terug zal ik nooit weten. Die avond nog ergens een fles bier gaan drinken. Als je dan met een madammetje aan de praat geraakt dan moet je niet verschieten als die de dag erna aan jouw hotel staat in de hoop wat geld te verdienen in jouw bed. De dag erna ben ik naar de Baobab straat gegaan, met het openbaar vervoer. Een taxi was nogal duur, en zeker omdat ik alleen ben is dat niet echt mijn ding om te betalen. Ik had de hele dag tijd, dus, met de bus naar de afslag en daar de resterende 10 kilometer wandelen, waarom niet. Het fijn aan zoiets is dat je weer in een totaal andere omgeving komt, weg van de stad en ook weg van het gros van het toerisme want de meesten nemen wel degelijk die taxi. Ik heb de weg voor een stuk afgelegd met ne kerel die van zijn werk terugkwam en dat was ineens ook een interessante conversatie. Het was een beetje jammer dat hij op een bepaald moment geld vroeg, maar goed, hij mag proberen. Ik heb vriendelijk afgewimpeld. De wandeling was echt wel cava, om uiteindelijk bij de baobaps te komen, best wel sjieke bomen. Niemand had door dat ik er was, dus inkom heb ik niet moeten betalen, en ik ben er helemaal door gewandeld en terug gedraaid. Een groepje malagashy toeristen was er ook, met een busje. Daarna weer de hele weg terug, geen probleem, en de bus terug naar Morondava. Alles verliep zo vrij vlot. Ik heb wel de zonsondergang gemist, naar verluidt het moment om de bomen te zien, maar op een grijze regenachtige dag denk ik dat de zonsondergang zowiezo weinig meerwaarde zou hebben gehad. Die avond terug in Morondava naar mijn favoriete winkeltje voor nog een fles bier, en het zat er weer op. Slapen, en dan weer op pad, nu helemaal richting het oosten. Dat is voor de volgende post.		</p>
		<p>W.		</p>

	</div>

</div>

<br><br>

</body>
</html>

