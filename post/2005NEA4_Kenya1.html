<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2005-6 East Africa</title>

</head>

<body>

<div class="container">

	<div class="col-md-9">
	<br/>
	<br/>
		<p>Abarigan, hallo in het swahili... en beter, akuna matata, oftewel 'geen probleem' in swahili, dat is echt wel iets wat je hier als mentaliteit moet hebben als jein sommige delen van afrika reist... We zijn daar de grens overgestoken, in Moyale, geflankeerd door de meute geldwisselaars, bijna een constante als je de grens tracht over te steken. Maar toch voelde ik me gediscrimineerd, blijkbaar hadden die mannekes enkel aandacht voor mij, daar waar ze mijn aziatische vriendjes rustig lieten wandelen... nu, op zich, er zijn meer erge zaken, maar na een paar dagen bus ben je niet zo fris en monter meer dan je dat doorgaans bent, en een beetje humeurig zijn kan zich wel eens wreken als mensenje onzin in boekskes trachten te verkopen...-aan de andere kant van de grens kan je geen geld wisselen- yeah right - aan de andere kant van de grens krijg je een veel slechtere koers - yeah right - ik geef je een goeie wisselkoers - yeah right, vandaar dat je zoveel moeite doet...achteraf zie je diezelfde mannekes aan de andere kant van de grens, dus, als ze het hadden over Ethiopische birr te aanvaarden, dus we moesten de zwarte markte gebruiken, dus die met de slechte koers... dat was echt maar al te vreemd, aangezien ik aan het zoeken was naar een hotel terwijl de vrouwen de rugzakken bewaarden en dus met die geld-mannekes moesten afrekenen was ik er ook niet echt van op de hoogte, maar toen ik terugkwam ben ik onmiddelijk mijn beklag gaan doen bij de bank dat dat niet serieus was van ons in die positie te zetten, gelukkigelijk heeft die als tussenpersoon gefungeerd en wat bleek, plots ontstond er weer wat ruzie, zoals ik in vorige mail liet blijken gebeurd dit nog al wel eens waar ik bij ben, en ook nu bleek het in ons voordeel, in plaats van 7.5, ging het als volgt 7.7, 7.8, 7.9, en 8... tja, veel beter, nu kregen we 8 shilling voor elke birr. en als je veel geld moet wisselen zoals sommigen onder ons maakt dat een heus verschil... Wat er dus gebeurde, die kerel van de bank mocht geen geld wisselen, officieel, maar hij zag zijn kans dat dan toch te doen, maar toen ging de prijs bij die andere ook omhoog en uiteindelijk boden zij tegen elkaar op. Sjans.
		</p>
		<p>Ook vervoer vonden we, en naar verluidt best wel goedkoop, vreemd zou je denken, toeristen die ogenschijnlijk goedkoop vervoer vonden, want bussen rijden er niet, of niet altijd, maar wat bleek... Nu, ik denk dat de eigenaar zich wat in snelheid had laten pakken, hij was het wellicht niet gewend van toeristen mee te nemen. Het was een truck die koeien vervoerde, je kon dan boven op het dak gaan zitten, een dak dat eigenlijk een ijzeren geraamte was, en dan kom je in de volgende situatie: de weg is niet geasfalteerd en vrij bulterigde truck rijdt met een aanzienlijke snelheidgevolg, je moet je goed vasthouden, vliegt heen en weer en op en neer... telkens met je kont terecht komende op... jawel, dat ijzeren geraamte... je kan je voorstellen dat dat zeer kan beginnen doen... al had ik mijn voorzorgen genomen en mijn rugzag op dat geraamte gebonden zodat het als kussen kon fungeren... toch was dat maar amper voldoende omdat je er pertinent werd afgezwierd door te grote schokken....je armen beginnen dan ook snel vermoeid te geraken met je vast te houden, en elke mogelijke positie heb je al snel geprobeerd om tot de vaststelling te komen dat het een keuze wordt tussen minder goeie oplossingen en nog veel slechtere oplossingen... Daarenboven, je zit boven een reeks pissende en schijtende koeien.... je kan dus ook ondertussen probeerden twee mannen de door de truck schommelende koeien op hun plaats te houden, ook weer geen schoon zicht voor onze gemiddelde dierenliefhebber... ze sleuren dan aan oren en staart tot ze goed zitten of staan.... foew za... en ondertussen vertrappelen ze elkaar nog wat door dat de bus zo van jetje gaat.maar best niets vasthouden, iets dat naar beneden valt kan er wel eens uit beginnen zien als de kop van sommige koeien, en dan bedoel ik, yep, onder de stront... En dan komt het mooiste van het verhaal, deze busrit begint rond een uur of 2 in de namiddag, oeps, truck-rit geen bus-rit, en duurt tot 10 uur, de VOLGENDE OCHTEND... dus dat houdt in dat de vooraf beschreven positie er een is voor de ganse dag en nacht... en geloof me, dat is lang... Net toen ik half slapend en half dood op dat ijzeren geraamte begon weg te zinken, met verkrampte armen, ergens in het midden van de nacht terwijl we een van de sporadische dorpjes doorkruisten, stoptje de truck, slaapenstijd, en wat betekent dat... awel, je gaat een uurke of 1.5 op de grond naast de truck liggen, ik moet zeggen, dat was nodig en deed erg deugd... en dan opnieuw die truck op.... de ochtend tegemoet... 		</p>
		<p>Maar er was ook een heel andere kant aan die reis... want ik kijk er met veel plezier op terug, we zagen maar weinige, en ook telkens kleine dorpjes, eigenlijk was het een toch doorheen de woestijn, niet zoals de nubische woestijn waar niks groeit maar met struiken, met verschillende kleuren die ook telkens veranderde naargelang we vorderden naar onze bestemming.... en de kleuren waren ook een belangrijk deel van mijn appreciatie... stel je efkes voor, je ziet een zwarte vrouw in fel blauw en gele jurk met hel rode sjaal wandelen over het zuiver bruin rode zand, omgeven door donkergroene struiken en een reeks witte schapen ondergedompeld in een helder blauwe hemel... wel, echt wel dik in orde... en als je er dan ook nog eens geregeld een reeks kamelen bijkrijgt, blijkbaar het hoofdbestandeel in het eten ter plaatse, wel, dan ben je tevreden... die enkele giraffen die je ook tegenkomt zijn dan ook een ware bonus.... Verder is er ook de nacht, zij het met een bijna volle maan, die langzamerhand kracht bijzet bij het gevoel van reizen... urenlang glijdend doorheen het landschap... je raakt in een soort trance, dat moet wel... het omgekeerde is minstens zo intens, doodvermoeid, met pijn over je hele lijf, zie je het zand en de veelkleurige bomen weer oplichten... en dan bedoel ik niet de kruin van de bomen, maar de stammen, geel en blauw en zo... net zoals de vogels die je hier ziet, in de meest bizarre maar wel veelal erg opvallende kleuren... Wel, dat maakt een mens gelukkig, eigenlijk gebruik ik dat woord niet graag, beter, dat maakt een mens een moment euforisch.		</p>
		<p>Maar op het einde zit je er wel een beetje door, moe en pijn, en dan wil je wel dat er een eind aan komt, als dan plots een andere vrachtwagen de zijkant van jou vrachtwagen schuurt, dan tikt je hart wel efkes sneller, eerst vanwege het verschieten en het besef van mogelijk serieuze gevolgen, iets later vanwege de onzekerheid binnen de eerst volgende uren nog weg te geraken.... maar dat bleek allemaal geen probleem, ze hebben daar wat staan roepen en lachen en plots konden we blijkbaar verder, de andere vrachtwagen weet ik niet of die nog reed... En dan kom je aan in de voorlopige eindbestemming, en dan merk je dat het ook snel kan gaan, nog geen 5 minuten later zitten we in een bus met eindbestemming Nairobi, dus nog 5 uur bus... maar met mijn zere kont en knieeen was ook dat geen lachertje, geperst in zo een kleine ruimte, stinkend naar zweet en voor sommige van ons naar koeienstront... maar goed, eigenlijk bleek alles een groot succes want in tegenstelling tot de verwachting geraakten we in slechts 1.5 dag van de grens bovenaan Kenia naar de hoofdstad Nairobi... we waren bang er tot 3 dagen over te doen... en dat voor een meer dan ok prijs.		</p>
		<p>Nairobi, wel, dat was de volgende uitdaging, deze stad heeft een zeer kwalijke reputatie als Nairobbery, en dit is niet geheel een toevallige woordspeling, het wordt als 1 van de afrikaanse steden gerekend met de meeste kans op overval en zo, dus hier ga je snachts niet zomaar naar buiten, of je komt misschien wel in je onderbroek terug... eigenlijk was ik dus wel content dat we met zn zessen waren en dan wordt een taxi plots een betaalbare oplossing, met zn zessen in een taxi... nu moet ik zeggen dat achteraf dat allemaal misschien wel een beetje te paranoia was van ons, want Nairobi heeft ook duidelijk een ander gezicht, eentje van goed geklede en vriendelijke mensen, gesofistikeerd en ga zo maar door... je moet enkel een aantal veiligheidsregels in acht nemen, niet alleen naar buiten na donker, niet naar buiten na 22 uur en voor 6, tenzij met taxi van deur tot deur... maar goed, van alle plaatsen waar ik in mijn leven ben geweest is dit misschien wel de meest gevaarlijke, en wat ik daar mee wil zeggen, dat zegt vooral iets over die andere steden, zo loop je snachts in Addis Abeba op je gemak rond, of in Karthoem, ook afrikaanse steden, en allemaal geen probleem... dat doe je hier dus niet... overdag allemaal geen probleem, want dan voel ik me hier ook enorm op mijn gemak, sterker nog, ik heb echt wel een aangenaam gevoel bij deze stad.		</p>
		<p>zo heb ik daarstraks frietjes met worst gegeten... neen, geen duur toeristeneten, maar een erfenis van de britse overheersing: fish and chips restaurants, dus voor 25 Bfr krijg je hier een bord frieten met een kleine worst, om maar een voorbeeld te geven... verwacht wel niet de beste frieten, soms zijn ze niet slecht :-) Maar ook het Keniaanse eten heb ik al wel eens geproefd, en dat blijkt toch wel vrij vleesgericht te zijn, net als in Ethiopie, duidelijk een stereotyp van mij dat nu doorbroken is, de armoede van aziatische landen in combinatie met hun vleesarm dieet vind je hier in oost afrika niet zomaar terug. Maar goed, we hebben met zn zessen wat schotels besteld en zitten proeven, de Keniaanse schotel blijkt best wel mee te vallen in vergelijking met de Ethiopische, en ze is veel veelzijdiger... Het is ook wel iets duurder, maar daartegenover staat dat we ondertussen ook al enkele echt lokale straatrestaurantjes gevonden hebben, en daar eten is al half het geld waard, zo moet je soms doorheen een winkeltje om in een hal te komen met enkele groepjes kokende mensen, afgescheiden door enkele houten panelen. Maar aangezien de vrouwen voor ons gekookt hebben zijn we nog niet zoveel gaan eten... en hun eten was overheerlijk, ik kijk dan ook uit naar de volgende maaltijd... die van deze avond, ze koken opnieuw...
		</p>
		<p>En dat zal het dan stilletjes aan zijn voor Nairobi, tijd voor een mini-safari, slechts twee dagen vanwege de hoge kostprijs, 120 US, maar toch twee dagen om op zn minst eens geproefd te hebben van een echte safari, en moest het echt meevallen dan kan ik het volgende week elders nog eens overdoen, mogelijkheden te over in Kenia en Oeganda, althans, voor de geld-spenderende toerist... En omdat die safari in het westen is, zal ik ook rechstreeks van daaruit verder reizen. Naar Nairobi kom ik nog terug, van hieruit vlieg ik. Die twee dagen Maasai Mara. Eigenlijk is 2 dagen kort, maar 60 US per dag is dan ook niet weinig. Vandaar dat ik voor de ervaring ben gegaan, gewoon het minimum om het eens meegemaakt te hebben. Na lang onderhandelen hebben we het maximum uit onze twee dagen kunnen halen kwestie tijdsbesteding. En de eerstedag zat het ons ook mee voor wat betreft beestjes vinden. Voor diegene die de leeuwenkoning (lion king) hebben gezien... wel, ze zitten hier allemaal, simba, pumba en de vele anderen... dus, wij in een busje met drie, ik dacht, de uitgelezen mogelijkheid om eens nieuwe mensen te leren kennen, maar niets was minder waar... daar zat ik met mijn twee japanse vriendjes, en de rest was niet komen opdagen... met als voordeel dat je de hele bus voor jezelf hebt, althans, voor driein plaats van 6 of 7.  En uiteraard, mijn japanse vriendjes kende ik al... maar nu moet ik toch wel toegeven dat het tussen ons niet zo goed klikt als met mijn vorige japanse duo, eentje is nogal jong van geest en in zijn reacties,ik stoorde me dan ook mateloos als hij op de ruit aan het kloppen was om de leeuw te zien reageren vlak nadat hij gevraagd was stil te zijn om de beesten niet agressief te maken... en die andere jappaner, wel, het is niet bevorderlijk voor mijn humeur als je in hoge frequentie een nerveus stemmetje hoort: 'oh, oh, euh, please stop, euh stop, zebra, many. Het toppunt was toen we een groepje luierende leeuwen zagen, je kan wel zeggen, het hoogtepunt tot dan toe... die kerel, 'stop, euh stop, can you please stop, I want to take a picture'. Jezus, alsof die kereluit zichzelf niet zou stoppen, hij stopte ook bij die drie zebras...maar goed, al bij al moet ik niet klagen... de beestjes kregen we tezien, en er zijn meer vervelende mensen dan de twee jappaners waar ik bij was, ze waren daarenboven doorgaans toch vooral tegen elkaar aan het zeveren...
		</p>
		<p>op de terugweg van safari heb ik me ergens laten afzetten en ben ik eropnieuw alleen op uit getrokken... en in tegenstelling tot Addis heb ikniet onmiddelijk een japanner tegen het lijf gelopen, het is zelfs zo dat ik ondertussen al 2 volle dagen alleen rondkros. Dat is al geledenvan mijn vorige reis. Deze trip is in vele opzichten al een beetje vreemd gebleken, dit is er 1 opzicht van, maar goed, ik ben dus opnieuw alleen. En dat voel ik dan vooral aan het feit dat ik veel informatie mis.Zeker als je in rekening brengt dat het op dit moment kwestie toerisme bijzonder kalm is in Kenia, ondanks dat het weer ideaal is, voeg daar dan aan toe dat ik erg low-budget reis en dus niet altijd terecht kom in de toeristen-hotels. Zo zat ik gisteren in Naivasha in een hotel waar ze geen Engels spraken, en in Kenia is dit toch wel opvallend aangezien bijna iedereen Engels spreekt, zelfs de meeste reklameborden zijn in het Engels, en je hoort verschillende mensen hier onderling ook Engels spreken. Tja, probeer in dergelijk hotel maar eens toeristen-informatie te bekomen. Dus ik er niet beter op gevonden dan naar het chi-chi hotel om de hoek te gaan. En wat bleek, zoals zoveel hier in Kenia, de manager bleek uiterst vriendelijk en behulpzaam. Zonder verpinken legde hij zijn boeken opzij en probeerde hij me zo goed mogelijk al zijn informatie over te brengen. Gewapend met die informatie ik erop uit... Jammer genoeg was de matatu (lokaal busje) bestuurder niet zo op de hoogte, het heeft met andere woorden wel wat geduurd waardoor ik mijn plannen gedurig moest aanpassen... maar al bij al wel een grappige dag, scheurend over de met gaten gevulde weg... hier rijden ze vooral naastde weg waar het niet geasfalteerd is, daar zijn de putten minder diep en beschadigend voor de banden. En het zijn dan al van die wrakken, de laatste matatu die ik nam, vandaag nog toen ik van een meer met flamingos terug kwam, wel, die moest zijn deur vasthouden of ze viel eruit. Ook tijdens onze safari, we waren nog maar net onderweg, en dan bedoel ik, net weg uit Nairobi, en platte band, het duurde daarna ongeveer 10 minuten vooraleer ze de achterdeur openkregen om er een nieuwe band uit te halen... wrakken zijn het... maar dat maakt het reizen er niet minder plezant op, in tegendeel, enkel denk je best niet aan de gevaren waaraan je wordt blootgesteld, want heel nauw nemen ze het hier niet met veiligheid, en dan zeggen ze hier dat het al fel verbeterd is.... ik ga wijselijk in het midden van de bus zitten als het effe kan, niet van voor, ik wil de voorruit niet uitproberen als de bestuurder weer eens iets te enthousiast een inhaalmaneuver uitvoert. Ondertussen zit ik wel weer een paar matatus verder, en van Naivasha ben ik ondertussen in Nakuru beland, een iets grotere stad met een degelijk internet... 		</p>
		<p>Tis ook hier toch wel grappig... twee dagen geleden nam me nog eens iemand bij de hand... ik probeerde vriendelijk los te raken maar dat zag hij blijkbaar niet zitten... dus heb ik maar opgegeven... heel het dorp zijn we misschien wel drie keer doorgelopen, met hem hand in hand. Als ik wou kreeg ik uiteindelijk een gratis scheerbeurt, want dat deed hij voor werk, maar dat hoefde voor mij nu ook niet onmiddellijk... al kan ik stillaan wel weer eens beginnen denken aan een scheerbeurt... maar goed... voor de rest is het vooral opvallend dat men mij hier doorgaans eerder goed met rust laat, niet iedereen, maar in vergelijking met landen zoals Egypte en India is het hier echt rustig, en ook niet iedereen die naar je toekomt wil iets van je, ondanks de vele toeristen voor vele jaren hier in dit land... wel hebben ze duidelijk het beeldvan toeristen als super-rijk... wel spijtig, ik verdedig mijn low-budgetwijze van reizen dan ook dagelijks, gewoon ter informatie of om een normale prijs te krijgen.... maar goed... geld is duidelijk een deel van reizen... En grappig is ook, iedereen klaagt over de regering... iedereen, zelfs diegene die er ook goeie dingen over zeggen... en ook fijn, er is tegen die mensen ook wel iets te zeggen, de meeste spreken Engels en de meeste luisteren toch wel naar wat je te zeggen hebt... al blijf ik uiteraard wel ne witte... ne 'muzungu' of zoiets... want dat hoor ik hier wel eens... Nu eerst effe de muzumgu gaan uithangen in Oeganda.		</p>
		<p>W.
		</p>
		
	</div>

</div>

<br><br>

</body>
</html>

