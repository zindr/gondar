Van Murghab naar Almaty

Een van de grootste kicks die ik mijn vorige reis hier heb meegemaakt was mijn totaal onvoorbereide hike naar de Gumbezkol pass, tussen de twee valleien in, de Pshart en de Maridian. De pass opnieuw doen, steil naar boven tot op 4731 meter, dat was nog niet beslist, we hadden er al heel wat hoogtemeters opzitten en ik was er al geweest. Maar, mijn herinnering van de valleien was erg goed en het was de gemakkelijkste manier om toch ook ergens nog een wandeling te doen. Dat is en blijft voorlopig een beetje het moeilijke punt in deze regio, als je niet overdreven veel geld wil uitgeven dan ben je beperkt in waar je naartoe kan. Deze valleien liggen vlak naast Murghab en zijn dan ook heel erg toegankelijk. En aangezien ik me de Pshart al mooiste herinnerde en in het verlengde daarvan de warmwaterbronnen van Ak-Tal zouden liggen, dan was de keuze gemaakt. Nu ja, veel keuze was er nu ook weer niet gemaakt, we zijn die richting uitgewandeld en voor de rest gingen we nog moeten zien waar we zouden uitkomen. In tegenstelling tot zieltogend Alichur ligt Murghab wel in het groen. De eerste tien kilometer of zo blijft het ook een beetje zoals het vlak bij het stadje was, open landschap met een kronkelende rivier en omsingeld door bergen die hier heuvels lijken. Veel verkeer was er niet op de stoffige weg en wat er was moest doorgaans niet ver, dus was het wandelen geblazen. Vervelend genoeg begint het ook nog wat te regenen en eigelijk was toen de discussie of we zouden terugkeren of niet. Nu ja, terugkeren naar wat, in Murghab is er niks te beleven en daar wou ik echt niet langer zitten dan absoluut noodzakelijk, vorige keer heb ik hier ook veel te lang gezeten vanwege gebrek aan transport. We zijn dus doorgegaan, de lange weg op, tussen de bergen die wel spectaculairder werden. Ik ben echt wel een fan van dit stukje landschap, met bergen in meerdere kleuren, en vele schakeringen, ook in vorm. Net toen het best wel sjiek begon te worden hadden we een lift naar Ak-Tal, een kleine 30 kilometer verder. Ik herinner me nog dat ik zeker vooraan moest zitten, zeker niet naast de vrouw vanachter. Voor mij geen probleem, Sara achterin.  We wisten eigenlijk niet veel van wat ons daar te wachten stond maar we hadden alles bij, tent en zo, en we hadden nog wel een aantal dagen speling. De weg was aangenaam en we werden afgezet in een super klein dorpje, minder dan 10 huizen is dat dan, en wat blijkt, die warmwaterbronnen, die zijn er dus niet meer. Tja, we waren dus voor niks tot in Ak-Tal gelift. 

In een dorpje van 10 huizen, minder wellicht, daar is natuurlijk niet veel te beleven, je vindt er geen cafeetjes en zo. Dus, afscheid genomen van onze chauffeur en zijn vrouw met kinderen. Het was er wel heel mooi, met de rivier, blauw, kronkelend in het groen, tja, het is een beetje hetzelfde zoals eerder, alleen nog iets mooier. En de wandeling begon, we zaten nu toch een goeie 30 kilometer van Murghab en waar we zouden belanden was niet duidelijk, enkel was het wel duidelijk dat we geen warmwaterbron zouden bezoeken. Het is hier echt wel mooi, maar het is en blijft een beetje een nadeel dat het zo een lange wandeling was, altijd langs een stoffige weg. De bergen zijn divers, met verschillende types van rotsen, met verschillende kleuren, maar na een tijdje toch ook weer een klein beetje hetzelfde. Dat wil niet zeggen dat ik geen fan ben van dit soort wandelingen, simpelweg omdat je de tijd neemt om de afstand te voelen, dat is toch iets anders dan er simpelweg doorrijden zoals de dag ervoor. Weinig volk op de baan, dat is wel prima, tenzij we voor de lift willen gaan. Een man met een paard passeert ons, geen Engels maar als het aan hem ligt mogen we wel mee om thee te gaan drinken, dit soort gastvrijheid is hier normaal. We wandelen door, tot aan de Gumbezkol nederzetting. Ik wist dat niet maar er zijn een paar huizen die Gumbezkol noemen, zoals de pass van vijf jaar geleden. Dat was het punt waarop ik toen ook was geweest, nadat ik van de pass terug op de hoofdweg kwam. Ik wist ook dat er aan de voet van de pass in die tijd een yurt stond en daar vroegen ze me of ik zou willen overnachten voor een prijsje. Toen heb ik dat afgeslagen. Maar Sara zag dat eigenlijk wel zitten, van eens in een echte yurt te slapen in het midden van nergens en ver weg van het toeristencircus. De kerel van de nederzetting bevestigde dat er een yurt zou moeten staan, nu was het enkel zaak van daar op tijd te geraken, het was al iets later aan het worden en het waren nog 8 kilometer. Niet te vergeten dat we ondertussen al heel wat kilometers gewandeld hadden, dus de vermoeidheid was er en het moest vooruit gaan. Het was ook niet helemaal duidelijk of er wel water ging zijn onderweg. De rivier die ik me er herinnerde leek droog te staan, vervelend. Dus, de hoofdweg af en door het dal over de rotsen richting yurt, niks was echt zeker. 

Het deed alvast deugd van na een kilometer of 5 eindelijk een stroompje te zien, dat wil zeggen dat het drinkprobleem was opgelost. Hier kan je nagenoeg overal van het water drinken. En als dat in orde is, dan is de grootste zorg weg want zelfs al vinden we geen yurt, we hebben een tent. We zaten nu midden in het dal, bijna 8 kilometer van de hoofdweg, en daar stond de yurt. Nu dat nog geregeld krijgen dat we daar konden blijven slapen. Een zestienjarig meiske groet ons en staat een beetje onwennig bij ons, haar broer is de schapen nog aan het hoeden. We staan daar wat te staan en proberen zicht te krijgen op wat de opties zijn. Sara vraagt het dan maar gewoon en OK, geen probleem. We worden binnen uitgenodigd, krijgen thee, brood, yoghurt, het is allemaal heel erg basis maar dat is hier alles. Toen we bijna gedaan hadden met eten, aten zij een klein beetje mee. Dit soort ervaringen is volgens mij de essentie van reizen, je zit daar dan even later met de twee zussen en de broer die daar tijdens de zomer rondhangen om de beesten te verzorgen. Dat is hard leven, voor deze ene dag zijn we daar getuige van, veel echter dan dit kan niet. Ik ga ervan uit dat het voor hen ook wel eens plezant was dat er volk was, anders is het ook maar weer een dag zoals al die andere. We hebben het over de simpele dingen, je weet wel, vader, moeder, leeftijd, dat wat mogelijk is met beperkt Engels. Het was ondertussen donker en dan is het tijd om gaan te slapen. De matjes waren uitgerold voor ons. 's Nachts als de beesten onrustig zijn, dan staan zij op, en in de vroege ochtend begint het werk, weliswaar met een sputterstart, iets gaan doen, terug bed in kruipen, weer iets gaan doen, opnieuw bed in kruipen. Toch wel een hard leven. En het is er behoorlijk fris buiten. WC's, tja, daar is hier ook de natuur voor. Dat kan naast de schapen en de yaks. In de ochtend was er nog een ontbijt en dan konden we terug vertrekken, samen met de 16 jarige zus want die ging ook terug naar huis omdat de school ging beginnen. Iets later zouden ook de broer en de andere zus vertrekken om vervangen te worden door de ouders, tja, dit is dus de vakantie voor de lokale jeugd. We bieden nog 50 somoni aan voor de gastvrijheid, iets wat ze aannemen. Aangezien we nog wat kaasbollen meekrijgen zullen we er maar vanuit gaan dat het niet te weinig was. Daarna volgt nog eens die 8 kilometer, we nemen afscheid van de zus en we zijn weer  op pad naar Murghab, op de hoofdweg. Even wassen in de rivier, ijskoud maar wel verfrissend, en de lange tocht gaat verder. Vrij op het einde worden we nog opgepikt door iemand uit Ak-Tal, hij zal ons daar wel gezien hebben, de hele familie moest zich wel schikken in dat kleine autootje, bagage op het dak. Toch tof, spontaan aangeboden lift, hij weigerde geld, en het was niet simpel ons er ook in te krijgen, maar zo stonden we terug aan de voet van Murghab.

Het zit er bijna op voor Tadzjikistan. Om die dag nog te vertrekken, dat zou moeilijk worden, daar was het al iets te laat voor. Aangezien dat het een fikse wandeling was geweest was een rustdag natuurlijk ook geen probleem. Het idee van ook nog de andere vallei in te wandelen, dat hebben we gelaten voor wat het was. Een Frans koppeltje suggereerde dat er elke dag tegenwoordig vervoer was naar Kirgizië, dat was al helemaal anders dan wat ik toen meemaakte, dagen niks. En we hadden nog wel tijd, al zou ik die liever niet in Murghab doorbrengen. Na wat rondshoppen zijn we in de goedkoopste optie van het stadje beland om te gaan slapen, uiteraard geen WiFi maar wel eten inbegrepen, en dat is in principe wel een goeie zaak omdat hier voor de rest amper iets is. We hebben ook nog iets van de prijs kunnen afdoen, maar uiteindelijk was het wellicht toch de verkeerde keuze. Het eten, dat was iets dat ik tussen mijn tanden kwijt kan, zo weinig. Het enige voordeel was dat hier blijkbaar bijna alle toeristen zaten en we dan ook na dagen op onszelf te zijn ook nog eens wat konden zeveren met anderen. Wat ook merkwaardig was, bij de vrouwen-wc hadden ze een wc-bril overtrek gebruikt, een soort matje voor de bril... erg vreemd, je kan je al voorstellen hoe dat er uit gaat zien als dat daar een paar dagen hangt, met overal pis vlekken. Reizen is op dat vlak ook soms wel verrassend, waarom in godsnaam zou iemand zoiets bedenken. Ik ben ook nog efkes langs de hostel geweest waar ik 5 jaren eerder was, echt een succes waar ik toen aan een spotprijs kon blijven met super lekker eten. Maar dat was ook niet meer wat het geweest was, er waren geen toeristen, het was er duur, en afbieden zat er deze keer niet in, de dochter die ik nog herkende maar zij mij niet meer ging niet lager dan 15 euro. De eigenaar van de hostel waar we bleven ging ook vervoer regelen voor ons. Maar ook daar liep het mis. Ik weet nog altijd niet of het een misverstand was of dat het hem in essentie gewoon niet interesseerde, maar blijkbaar werd er helemaal niks geregeld voor ons. De andere toeristen hadden hun vervoer besteld, maar wij zaten daar niet bij. Dan heb je de optie om het zelf te gaan regelen die ochtend waar de auto's verzamelen, maar als dat was zoals we eerder die dag geprobeerd hadden dan hangt daar ook een serieus prijskaartje aan want ze weten dat je wil vertrekken. De eigenaar beloofde van met ons mee te gaan om het uit te zoeken. 

Wij zijn naar het hotel gegaan, daar zou iets te regelen vallen naar verluidt. En jawel, omdat de eigenaar van het toeristenbureau dat gelinkt is aan het hotel zelf naar Osh moest zou er sowieso een auto zijn, en hij zocht nog mensen om de prijs te drukken, dat kwam super goed uit, een zorg minder. We spreken af de ochtend erna in het hotel, de vorige keer dat we in ons eigen hotel hadden gewacht was ons dat zuur opgebroken dus liever ter plekke. Alles geregeld, niks te doen, en nergens iets te beleven. Je kan dan eens door de stad wandelen, dat duurt een klein uurtje, dan ben je erdoor. Je kan je eens uitgebreid gaan wassen. Ergens iets gaan drinken of eten, dat was er niet bij. We hadden daar ook geen geld meer voor. Het geld dat we hadden kwam nog net uit voor onze rit en onze hostel te betalen, dat was een geluk, geen zorg om ook hier weer ergens geld te moeten gaan wisselen. Het is hier vrij hoog en dus wordt het ook snel te koud om buiten rond te lopen, vroeg slapen. 's Morgens nog een mini-mini ontbijt, de andere toeristen werden ondertussen opgepikt en wij waren op tijd om naar het hotel te gaan. Op tijd zijn is hier ietwat bemoeilijkt omdat ze hier in Murghab op Kirgizisch uur leven, dat scheelt een uur met de andere plaatsen waar we in Tadzjikistan geweest zijn. Alles is hier dus een uurtje vroeger, en je moet dan ook altijd goed vragen welke 8 uur dat ze bedoelen. Geen idee waarom ze hier een ander uur hanteren, het is wellicht vanwege de grote groep Kirgizen die hier wonen, maar dan nog, zowel Kirgizië als de rest van Tadzjikistan is hier ver vanaf, je zit hier echt in het midden van nergens. We weten dat de jeep zou kunnen komen vanaf 8 uur, maar je weet dan ook dat het later kan zijn. Ze zijn nog altijd op zoek naar passagiers. Normaal wil dat dan zeggen dat je niet weet of je wel kan vertrekken, maar dat zou dit keer geen probleem zijn, desnoods zou de eigenaar van het toeristenbureau er wel voor betalen. We ontmoeten de Israëlische die ons zou vergezellen en hingen een beetje rond in de foyer. En toen was het wachten. Een paar uur later kon het opladen van de bagage beginnen. We zaten weer met ons twee vanachter, dus dat was prima, en we konden vertrekken voor de lange rit naar Osh.

De rit zelf was meer van hetzelfde, een erg mooie natuur maar niet iets waar veel over te zeggen valt. Het enige punt dat ook voor toeristen herkenbaar is, dat is het groot meer. Als het vervoer hier wat gemakkelijker was, dan zouden veel toeristen hier wel een namiddag halt houden maar de realiteit is dat als je hier stopt je niet weet wanneer je weer weg kan, en voor welke prijs. Dat is volgens mij het grootste probleem met reizen in dit land. Voor fietsers is het dan weer geen probleem, en ik ga ervan uit dat de meerderheid van de toeristen die hier stopt dan ook fietsers zijn. Er zijn nog een paar andere plaatsen waar toeristen komen, maar die hebben er voldoende geld voor over, of door een auto met chauffeur te huren in Murghab of door een auto te huren voor de hele reis. Als je op een budget reist, dan is de flexibiliteit hier beperkt. Nu ja, ik denk dat een budget hier echt niet hoog hoeft te zijn, en ook dan krijg je al heel wat terug. In essentie blijven het gewoon bergen die je ziet. En met een beetje sjans gebeurt er hier en daar ook nog wel iets, zoals een auto die in de problemen komt. Onze auto zou in de problemen komen met zijn banden, dat was al duidelijk bij vertrek. Ze zijn nog extra opgepompt bij vertrek maar dat mocht duidelijk niet baten. De reserveband die we hadden was zowaar nog slechter dan de origineel, dus daar moet je niet veel van verwachten. Verrassend genoegd, je bent hier nagenoeg alleen op de baan maar de moment dat je hier iets aan de hand hebt is het alsof er een andere auto stond te wachten om je te helpen. En dus krijg je een nieuwe band, en dan rijden we samen verder. De tarmac was ook gesmolten, nog altijd niet zeker hoe dat kwam maar de tarmac hing dus echt aan de banden, nochtans was het daar geen 40 graden of zo. Als je in een extreem klimaat reist dan voel je wel aan dat het allemaal niet zo simpel is, of het nu in de woestijn is, of op hoogvlakten zoals hier, de natuur kan maken dat een weg onderhouden op zich al een hele uitdaging wordt. En een goeie weg, dat is ook snel duidelijk, dat maakt toch voor een groot stuk hoe een streek zich kan ontwikkelen. 

Af en toe een paar marmotten, pelskes die over de rotsen huppelen, en voor de rest de rauwe natuur. We komen aan bij de grens. Het binnenkomen van het land, dat verliep moeizaam, veel volk dat allemaal tegelijk binnen wou. Hier, bij het buitengaan van het land, spelen andere zaken. Het duurde eeuwen, ik weet echt niet wat nu het probleem was, of waarom het georganiseerd is zoals het is, maar onze chauffeur is een eerste gebouw binnen gegaan, is daar een tijdje gebleven, daarna een tweede, iets later een derde, en is dan nog gestopt bij een vierde. Ondertussen zie je nog een paar macho's met van die supergeweren die misschien daar wat op marmotten zitten te jagen, wie weet, en voor de rest nog wat volk dat daar wat rond hangt te hangen. Als iedereen zou meewerken dan kan het niet meer dan 1 minuut duren vooralweer we daar de gresn oversteken, maar niets is minder waar. En dan moet de Kirgizische grens nog komen, die is nog heel wat kilometers verder. Hier boven op de pass, iets van een 4600 meter hoog, nemen we officieel afscheid van het land, maar echt buiten zijn we nog niet. Vanaf nu is het bergaf. Ondertussen had ik ook eens gepolst of we eigenlijk niet teveel betaalde, en met wat over en weer discussieren slaagde we erin van de prijs ergens halfweg te brengen, geen 200 somonie zoals gevraagd maar slechts 170, terwijl het wellicht 150 is voor de locals. Maar goed, het moet gezegd, we hadden geen been om op te staan want eigenlijk was de prijs al meegedeeld bij het begin door de kerel die alles geregeld had, en toch is de chauffeur uiteindelijk akkoord gegaan met minder. Het was dan ook ne sympathieke kerel, die chauffeur. Ook de eigenaar van het toeristenbureau was wel OK, ik denk dat die zijn broodje wel gebakken is want als je hier een vinger aan de pols hebt dan is er wel iets te maken van het toerisme, het staat nog in zijn kinderschoenen maar ik denk dat er echt wel mogelijkheden zijn. We dalen helemaal tot aan de grens, en er voorbij zodat we uiteindelijk achter ons een muur van bergen zagen, met sneeuw, zoals peak Lenin, en dan besef je hoe uitzonderlijk dit land was, als plateau boven alles uit. Het aantal marmotten nam ook zienderogen toe, we zouden naar een land gaan met iets meer kleur, een land dat we ook al kennen.  

Sary-Tash, het eerste stadje voorbij de grens, ook een beetje zieltogend maar dan wel met een prachtige bergketen aan de horizon. We stoppen nog bij een wegrestaurant en weeral is het schrikken van de prijs. Ik had het moeten weten, het is tot nu toe altijd al zo geweest. En dan nog eens kip nemen ook, net zoals de Israëlische die amper nog geld had. Nochtans zat het er vol, misschien ook ineens de enige plaats in dat stadje waar je kon eten. Hetgeen ik had afgepingeld bij de chauffeur is er dus eigenlijk zo helemaal door gegaan. En hetgeen we hadden afgepingeld bij de hostel de nacht ervoor, daar hebben we de Israëlische haar eten mee bijgepast. In ieder geval, we hadden nog net genoeg om tot in Bishkek te geraken met het geld dat we nog hadden, dus geen probleem. De bergen die we verder passeerden hadden meer kleur dan wat we gewend waren geraakt, en het deed me nog eens beseffen dat ook Kirgizië een prachtig land is met ook iets meer groen. Het ligt dan ook duidelijk iets lager. Onze chauffeur stopte nog eens voor een fotootje, maar niemand was geïnteresseerd, misschien was het toch niet zoals in Tadzjikistan of misschien was het gewoon niet het meest spectaculaire beeld. Het werd stilaan later, en reden Osh binnen toen het al donker was. De Israëlische kon met de tour-operator mee. Er was nog een student bij die ook ineens door zou reizen naar Bishkek, en dat zat voor ons mee. We werden namelijk ergens afgezet waar geen taxi's waren maar die kerel had toen iemand gebeld en omdat die niet kon iemand anders gebeld en uiteindelijk zaten we in een grote nieuwe auto, met veel ruimte, twee chauffeurs en dat voor iets minder dan we in de andere richting betaalde. In Jalalabad nog iemand oppikken en iets eten, tja, voor zoverre we nog geld hadden. En dit keer dus zonder schrik en overdreven discobar naar de hoofdstad waar we in de ochtend aankwamen. En hadden we het geweten, dat de taxi tot aan het busstation zou rijden waar wij naartoe moesten en dat vanwege de feestdag geen banken over waren, dan hadden we zeker blijven zitten... maar dat was niet zo, dus hebben we daar wel wat tijd gespendeerd in wachten tot de bank opengaat en daarna in zoeken naar een bank die dan wel opengaat.

Alles op schema. We hadden een buffer in gedachten om niet de laatste moment vanuit Tadzjikistan helemaal naar Kazachstan te moeten. En als we er tijd voor zouden hebben dan was het plan om ook nog naar Song Kul te gaan, dat hebben we de vorige keer gemist omdat het al wat te koud zijn zijn. Met nog vijf nachten te gaan was die tijd er nog. De trip naar Song Kul, een groot meer, zou een drietal dagen kunnen duren. Het bleek niet zo duidelijk om de bus te vinden, het station hadden we maar daar waren drie verschillende plaatsen. Na een tijdje wachten kwam er een bus, maar die zat onmiddellijk vol, je moet hier niet twijfelen, als je iets ziet, er snel naartoe. Ook verrassend, er komt ne jonge gast naar mij die mij mee wil, ergens anders naartoe. Ik vertrouw zoiets standaard niet en reageer een beetje sarcastisch. Ondertussen is er ook ne zatlap die wil dat ik met die jonge gast meegaat, dat helpt mij uiteraard niet overtuigen. We blijven nog wat wachten, en geraken aan de praat met ne Israëli die daar ook staat te wachten. Wat blijkt, er stond wel degelijk een andere bus, en wij konden daar mee mee, de prijs was hetzelfde. Ik weet nog altijd niet waarom die bus iets verder stond, wellicht om eens of andere belasting te ontwijken, nu ja, uiteindelijk had dat manneke gelijk dat er een bus stond die niet duurder was naar Kochkor, waar wij moesten zijn, vreemd. Dat was prima, wat veel minder prima was, dat was dat die zatte kerel, behoorlijk dronken, naast ons kwam zitten, achteraan in de bus. Dat was echt een vervelend kereltje, en de rest van de bus liet het begaan. Het was pas toen die kerel echt aan het overdrijven was dat er toch een paar mensen reageerden. Dat is eigenlijk wel jammer, ik herinner me nog zatte mensen, bijvoorbeeld in Kazachstan, en ondanks dat ze er niet echt konden aan doen excuseerde ze zich tegen mij, of spraken ze de zatte aan om zijn manieren te houden. Maar goed, hij heeft een groot deel van de weg uiteindelijk zijn roes kunnen uitslapen, en zo ver is Kochkor nu ook weer niet. Eens in Kochkor moesten we verder met een taxi, wat uiteraard wel effe duurde om geregeld te krijgen. Het idee leefde bij ons, en bij die Israëli om niet in Kochkor te blijven als het niet hoefde, zo snel mogelijk aan de wandeling beginnen. Het koste wel iets, maar we waren weg, naar Kyzart Pass.

Dan sta je daar, bovenop een pass. Een paar containers waar ze vis verkopen, geen idee hoe vers die zijn maar ze zijn gebakken of gerookt. Er staat ook nog iets dat moet lijken op een WC, in al zijn smerigheid, en voor de rest niks. Wij zijn dan maar onmiddellijk de wandeling begonnen, een wandeling van 63 kilometer. Het eerste deel was al onmiddellijk een uitdaging, steil naar boven. Ondertussen was er een hond die ons blijkbaar wilde volgen, geen idee wat er in het kopke van zo een beest omgaat maar het lijkt alsof hij zich bij onze roedel had aangesloten, al was niemand van ons daar echt fan van. Toen gingen we er wel vanuit dat die hond ons niet lang zou volgen, 's avonds zou hij wel naar huis gaan om te gaan eten, dus we negeerden het en gingen verder, stap voor stap de steile helling op. Omdat het al een beetje laat was wisten we dat we niet zo heel ver gingen geraken maar dat maakte niet uit, we hadden onze tenten bij. Niet ver voorbij een paar yurts of tenten in het dal vonden wij een tof plekske niet ver van de bergkam, met zicht op het dal erachter. Het had wel iets, tussen de paarden. Onze hond jaagde blijkbaar graag paarden weg, hij beschermde onze tenten. Geen idee wat in dat kopke zit, het was wel duidelijk dat die hond nog niet zou vertrekken. Ook 's nachts hoorde je wel eens de paarden langs de tent draven, en dat was dan ook soms met de hond die blafte. 's Morgens bij het opendoen van de tent bleek dat we tussen de paarden stonden. De daling kon beginnen, naar het dal, om daarna weer te stijgen. Onze hond vond het ook tof op schapen te blaffen, tot grote ontsteltenis van de eigenaar van de schapen. Die kerel met zijn twee honden komt op zijn paard naar ons, wij zijn vriendelijk, hij absoluut niet, toen bleek dat de hond niet van ons was sloeg hij de hond, en daar heb ik wel op gereageerd, hij verdween. Ik snap natuurlijk dat het niet tof is dat er honden achter jouw schapen zitten, maar wat in godsnaam heb je er aan als je een hond 10 minuten na de feiten slaagt, zoiets maakt me toch een beetje kwaad, dat soort dom boerengedrag. Misschien hebben we iets later zijn zoon nog geholpen met zijn paarden te laten bewegen, ik weet niet dat het zijn zoon was, maar dat onze hond blafte op de paarden maakte hem in ieder geval niet uit. De vermoeidheid begon, het laatste stuk nog steil naar boven met dan zicht op het meer. Tot dan was het al mooi geweest, toch wel anders dan wat we tot dan gewoon waren. 

Eindelijk bij het meer, maar waarom zijn we hier eigenlijk. Het was een groot meer, maar voor de rest was er opvallend weinig. Ik had in ieder geval veel yurts verwacht, en er stonden er wel maar eigenlijk maar een paar. Het was nog vroeg, en voor mij was het al lang duidelijk dat we daar niet al te lang gingen blijven, het meer, dat hadden we snel gezien. Dus, we hebben efkes een frisse duik genomen, heel fris, het was behoorlijk koud maar wel doenbaar. Voor de rest hebben we ook nog iets gegeten, en dat was het dan... nog even een stuk langs de kant van het water tot aan een groepje yurts en daar hebben we afscheid genomen van de Israëli, hij ging nog wat verder en wij lieten het meer achter ons, richting Kyzart. Niet terug naar Kyzart pass, maar naar Kyzart dorp. Eerst kwamen we voorbij de yurts waar wellicht het gross van de toeristen beland, toch wel een goeie zaak dat we onze yurtervaring eerder in Tadzjikistan al hadden gehad, zonder andere toeristen, in het midden van nergens, niet in een yurtdorp waar je paardje kan gaan rijden. Onze hond is nog altijd bij ons, Kalva, genoemd naar een type koek, en hij heeft nog altijd niks gegeten, op wat insecten na misschien. Tja, wij hadden niet zoveel bij aan eten en het zou ook goed zijn dat hij het zo afbolt. Hij vindt wel nog altijd de energie om achter paarden aan te gaan, opvallend, van koeien die zich naar hem draaien loopt hij weg. De snoodaard loopt ook achter paarden die niet kunnen gaan lopen omdat hun poten aan elkaar gebonden zijn, ti's niet zo sympathiek. We hebben weer gewandeld tot het stilaan donker werd, en opnieuw vonden we net op tijd een goed plekske, vlak bij een stroom zodat we vers drinkwater hadden, en niet ergens op de weg. Dat was onze laatste nacht in de tent, zoals elke nacht een beetje aan de koude kant voor mij met mijn rommel slaapzak. De tocht was nu eigenlijk bijna gedaan, de ochtend erna was het eerste stuk nog wel mooi maar daarna was het echt een kwestie van zo snel mogelijk in Kyzart aan te komen. Veel is daar niet meer van te vertellen, behalve misschien dat onze hond de beek in sukkelde, we hebben die der nog moeten uittrekken, dom beest. Toen we in het dorp aankwamen hadden we er beide echt wel genoeg van, en wat een geluk, er zou een busje vertrekken naar Bishkek, net wat we nodig hadden, net toen we er waren. Veel van het dorp hebben we niet gezien. De hond, Kalva, die hebben we achtergelaten, nog altijd spijt dat we den hond onze laatste koekskes niet hebben gegeven. De tocht was een succes, de ideale afsluiter, nu richting Bishkek en Almaty.

Traag maar gestaag, we komen eindelijk aan in Bishkek. Tot nu toe verliep alles vlot en dus hadden we tijd genoeg. Met de hulp, of zo lijkt het toch, hebben we nog een hotelletje vastgekregen, met WiFi. De hostel om de hoek was meer dan dubbel zo duur voor een slaapzaal bed, nu hadden we een kamer met douche, al was het zoals verwacht niet gans proper. De echt goedkope hotelletjes, wel, sommige daarvan waren echt wel het weinige geld dat men er voor vroeg niet waard. We hebben die dag dan maar gebruikt om de hoofdweg nog eens af te lopen, misschien dat we nog wat herkende van vijf jaar geleden. Maar ik denk dat de beslissing snel gemaakt was om de volgende dagen dan toch maar in Almaty te gaan rondhangen, ik was er al wel geweest maar Sara nog niet echt. Dat wil niet zeggen dat Bishkek op zich niet OK was, misschien iets aangenamer dan wat we ons herinnerde, en we zaten in een ander deel van de stad, niet ver van Osh Bazaar. Een beetje internetten, ik moest nog iets in orde brengen voor mijn toekomstig werk. Iets gaan eten, en een paar pinten drinken. Veel was daar niet te doen. Almaty, zo herinnerde ik me, was veel meer cosmopolitisch, dus dat zou dan toch iets interessanter moeten zijn. Tegen de middag, de dag erna, zijn we dan maar onze rugzak gaan halen. Eigenlijk moesten we daar 's morgens om 9 uur al weg zijn als ik het goed begrijp maar iemand had dat voor ons geregeld dat we onze rugzak daar dan mochten laten staan tot we naar Almaty gingen. In tegenstelling tot bussen vinden naar Kochkor was het blijkbaar echt niet moeilijk om een bus te vinden naar Almaty, in Kazachstan. Die bussen vertrekken hier om de haverklap, we misten er net een maar minder dan een half uur later zaten we op een volgende. Nog sjans dat een of andere Pool ons nog op tijd kwam halen of we hadden het busje gemist, dat vertrek ondanks de uurroosters wanneer vol en wij waren op zoek naar eten. Nu ja, zo verschrikkelijk duur was het niet, en veel goedkoper dan de gedeelde taxi die we in de andere richting hadden genomen, tja, eigenlijk had ik dat moeten weten. Dit rit ging vlot, nu tot aan de grens en er ineens over. Geld wisselen hoefde ook niet, dat hadden we nog genoeg. En uiteindelijk kwamen we aan op het busstation vlak tegenover waar wij de taxi namen, hmmm, die mannen hadden dus tegen ons gelogen, hoe verrassend, er zijn dus wel degelijk bussen. Almaty, nu nog weg geraken uit het busstation en ons voorbereiden op de uittocht, binnen een goeie twee dagen. 

Met de GPS in de hand is het niet zo moeilijk om ter plekke te geraken, maar je kan zo een ding hier wel gebruiken, niet enkel in de bergen maar toch ook in de stad om te zien wanneer je de bus uit moet. De communicatie loopt hier niet 100 percent, en idealiter manoeuvreer je jezelf op tijd naar de deur met je rugzak, overvol is het hier soms. Ze hadden me ook weer liggen, hier krijg je een bewijsje als je betaald hebt, maar als toerist niet altijd, zij weten dat toeristen het systeem niet kennen en steken het geld dan ook rechtstreeks in hun zak. Nu ja, pech voor hem, omdat we moesten overstappen omdat het hun goed uitkwam had ik mijn bewijsje nodig en moest hij het uiteindelijk toch nog geven. Vanaf dat punt was het wandelen geblazen. Ik had de kaart niet goed gelezen en we waren veel te ver gegaan, dus zo hebben we ons deel wandelen wel gehad, nogal een geluk dat de hostel wel OK was zodat we niet nog eens de baan op moesten. De living was voor ons, daar werd de zetel omgetoverd tot bed, goed voor hun, dat was een tikkeltje duurder, goed voor ons, die kamer was wel OK en anders was het bij nen hoop jonge gasten op de slaapzaal. En als je dan denkt, eindelijk in de hostel, nu komen we alles te weten, wel nee, als ze geen Engels spreken, dan blijft het moeilijk. We zijn dan nog iets gaan zoeken om te eten, ik had een adres op internet gevonden, maar dat viel niet echt mee, niks gevonden op dat adres, en eigenlijk niet echt iets gevonden in de ruime omgeving rond dat adres, en uiteindelijk zijn we dan toch beland in een restaurantje. Er zijn hier genoeg restaurants, maar sjiek en zonder volk, niks gewoons. Er was echt amper iets, dat viel tegen omdat Almaty toch wel de stad van de regio is. Blijkbaar is er wel een groot verschil tussen wat je hier in het weekend mag verwachten en wat er in de week gebeurt. Het eten, dat was weinig maar niet slecht, en een grote pint bier erbij. Het was een lange dag, dus misschien ook tijd om er mee op te houden. Gewoon nog een flesje vodka en wat kaas, voor de rest heb je niet veel nodig. De dag erna stond er ook niet veel op het programma, dus in principe konden we uitslapen. Veel toeristen hoogtepunten zijn er niet in de steden in dit deel van de wereld. Uiteraard heb je hier wel de markt, de groene bazaar, iets wat overal staat aangeraden, maar uiteindelijk is het toch ook vooral een markt zoals er veel zijn, alleen misschien iets groter. 

Op het gemak opstaan, het stad in... we belanden er in den Alma, Kazakh style, en ik was er zelfs al geweest. Hier is dat standaard, gewoon effe dingen aanwijzen die je wil eten. Spotgoedkoop is het zeker niet, en verfijnd wellicht ook niet, maar het heeft wel de sfeer van iets gewoons. Het was een volksrestaurant nabij de belangrijke winkel-wandelstraat die nu vooral niet goed wandelt met al die werken. Hier waren we in het toeristische hart van de stad, al merk je dat niet zonder toeristen en misschien ook zonder toeristenattracties. Er zijn hier veel parken, met zoals overal hier het nodige monumentalisme, grote standbeelden, tot supergrote standbeelden. Zelfs in de parken leek het alsof ze aan het werken waren. Dat was zo bijvoorbeeld in de belangrijkste attractie, een kerk, ik had ze al gezien maar was er niet binnen geweest, wellicht was het vorige keer gesloten, nu dus wel binnen, tja, van buitenaf bekeken was het mooier, kleurrijk. Iemand maakte me er attent op dat ik hier niet met mijn pet mocht rondlopen, voor de rest bleef het contact heel beperkt. Nu ja, we zullen er wel als toerist uitgezien hebben, maar misschien dan ook niet helemaal, als we ons zouden kleden als hen, ik denk niet dat je het verschil zou zien. De moskee is Sara ook binnen geweest, nieuw, die had ik vorige keer alvast niet zien staan, maar ook niks in vergelijking met de grote moskeeën der aarde. Dan maar de bazaar op, ik had misschien die jas moeten kopen, een typische bazaar voor de rest, ongetwijfeld groter dan de meeste van zijn soort maar toch vooral veel van hetzelfde. Om de hoek was er wel een paar restaurantjes waar je ook kebab kon eten, hmmm, wel, eigenlijk viel dat tegen. Die kerels naast ons merkten op de de plov er heel goed was, wel, de kebab niet. We zouden later nog terugkomen om er plov te eten. Het was er in ieder geval op het etensuur pokkedruk. Middag, nog wat parken door. Tijd om ook de metro eens te proberen, het is er niet de metro van Moskow maar goed, je geraakt wel snel van plaats, en als ik dan juist had gekeken op de map dan waren we er ook snel geweest, maar ik was veel te ver, dus te voet terug. Zo kom je wel eens in een ander deel van de stad, dat is wel een voordeel, maar misschien had ik toch beter iets nauwkeuriger de kaart bekeken. Terug naar de hostel, waar gingen we ons eens mee bezig houden ?

Ondanks dat we niks aan het doen waren ging de tijd wel voorruit, misschien al deels omdat de grote lanen hier al snel veel tijd vergde om van plaats te geraken. Terug in het toeristendeel nog eens een Alma'ke gaan doen, of toch iets wat er op leek, en dan op zoek naar een cafe waar ik met plezier zou binnengaan, als die er zou zijn. De vorige avond was het niet echt helemaal gelukt, toen werd het een restaurant. Vanavond gingen we de hoofdstraat af, er was in ieder geval wel volk maar om nu ergens binnen te gaan, toch ook niet echt. De tijd tikte wel weg, we hebben zo een hele hoek van de stad gedaan. Het was de straat waar ik het jaar voordien nog ergens logeerde, maar dat was dan wel nog ettelijke kilometers verder zuidwaarts, de heuvel op. Zo weet je trouwens welke richting je uitgaat, heuvel opwaarts is zuidwaarts, richting bergen. Wij gingen westwaarts, richting hostel. We hebben uiteindelijk wel een cafe gedaan, maar niet echt mijn ding, Duits bier en een verkeerde sfeer, een sfeer die duur uitstraalde, met geslepen bediening, wellicht ook niet gewend dat iemand er zo lang over doet om dan het goedkoopste drankje van de zaak te nemen. Maar veel keuze was er niet, vlak bij de hostel, half de stad doorploegd en dit was het dan. De laatste dag kon dan beginnen, en enkel het museum stond nog op het programma. Dat museum had ik overgeslagen vorige keer, en misschien hadden we dat dit keer ook moeten doen. In dit museum staat normaal de gouden man, een krijger wiens graf ze gevonden hebben met een geheel gouden pak. Dat moet blijkbaar spectaculair zijn, maar jammer genoeg, hij stond er nu niet, ook geen replica die er normaal zou moeten staan. Daarenboven waren een aantal zalen gesloten. Dat was niet gesloten was, had van mij ook gesloten mogen zijn. De host waar ik vijf jaar geleden bij was was toen nochtans ook enthousiast, ik zal nooit weten waarom. Er was veel aandacht voor verschillende culturen, ze hadden er zelfs Koreanen ter display, met foto's en gebruiksvoorwerpen. Ik denk dat ze zich toch beter een beetje meer gefocust hadden op hun eigen cultuur. Nogal een geluk dat we geen gids volgde, de gids die er rondliep ging echt wel te lang in op de meest uiteenlopende details zoals het typische symbool dat dan in bepaalde tapijten of kleedjes werd ingewerkt. 

Tijd om te achterhalen hoe we op tijd en met de bus naar de luchthaven zouden kunnen. Maar, zoals opnieuw zal blijken, zoiets is hier niet simpel. Fase 1, probeer de toeristische dienst te vinden. Bij de kabelbaan, daar komen veel toeristen langs, ja, maar het enige dat ze je weten te vertellen is wat je moet doen om de kabelbaan op te gaan, tot daar het Engels. Er stonden ook pijlen naar toeristeninformatie, maar iets later hadden we door dat dit niet was naar een toeristische dienst maar naar meer pijlen. De toeristisch dienst, die was niet meer waar ze was, misschien was die gewoon opgedoekt. Uiteindelijk geven we het op van naar die dienst te zoeken, dan maar simpelweg een of ander groot hotel binnen wandelen, doorgaans zijn zij geïnformeerd. OK, hun Engels is iets beter. Veel weten doen ze wel niet, en het zal zeker niet gelegen hebben aan hun bereidwillige medewerking. De vrouw achter de bali, de kerel en nog een andere vrouw die daar dicht bij stonden, allemaal trachten ze mee te achterhalen welke bus je zou moeten nemen naar de luchthaven en tot hoe laat die zouden rijden. Het moet gezegd, we hadden die informatie ook al gekregen bij de hostel en achteraf gezien zal die informatie ook wel correct zijn geweest, dit was enkel om er zeker van te zijn, maar veel extra zekerheid gaf het niet, wel min of meer een bevestiging van wat wel al wisten. Dus, die avond, eerst nog iets gaan eten in een volksrestaurant vlakbij de hostel waar we ook 10% korting kregen met dank aan onze hostel, en dan richting bushalte, hopen dat de bus nog komt. Uiteraard, komt die. Bij aankomst in de luchthaven leek het volgens het busschema wel dat de bus 2 uur later ook nog wel zou gereden hebben. Tja, beter te vroeg dan te laat. En we moesten onze rugzak nog maken. Ik zou nog naar Belarus gaan, maar slechts met heel beperkte bagage, al de rest moest met Sara mee, en dat moest allemaal nog herpakt worden. Daarna wou ik ook nog voldoende slapen, want voor mij zou het nog een lange dag worden als ik in de vroegte in Belarus zou landen, dus liefst niet als wrak mijn eerste dag Belarus doorkomen.

Het zat er weer op, dit deel van de reis. Ik was gekomen om te wandelen in het Fann gebergte en indien mogelijk de wandeling naar Song Kul te doen, dat was in ieder geval gelukt. Het risico voor mij was dat ik teveel moest doen wat ik eerder al had gedaan maar eigenlijk was dat ook een succes, door iets betere vervoersopties waren er toch een aantal activiteiten en plaatsen bijgekomen die voor mij ook helemaal nieuw waren. Het was een vermoeiende reis, met veel wandelen en veel tijd in het vervoer, maar dat wist ik op voorhand en is voor mij eigenlijk prima. Uiteindelijk is alles vlot verlopen, toch min of meer, en we zijn er zonder kleerscheuren doorgekomen. Veel geld heeft het ook niet gekost, en als je dan ziet welke ervaringen daartegenover staan kan je niet anders dan daar tevreden over zijn. Het was goed, nu nog efkes proeven van wat Belarus geeft en dan kan ik terug naar België waar een nieuw werk op me wacht.