<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2012: Accross Central Asia</title>

</head>

<body>

<div class="container">

	<div class="col-md-9">
	<br/>
	<br/>
		<p>Turkmenistan, daar wou ik ooit naartoe. Een land dat nog vreemd genoeg zou zijn om toch weer tot verbazing te komen. En nu je binnenkan zonder georganiseerde tour, al was het maar voor vijf dagen, nu is het de moment. Turkmenistan is zelfs de reden dat ik naar Iran reisde, want transit wil zeggen van het ene land, door Turkmenistan, naar het andere land (in dit geval Oezbekistan). En het heeft me heel wat extra centen gekost, maar goed... jaren geleden toen ik op facebook starte waren er van die lijstjes van vijf die je kon invullen waaronder de vijf landen die ik ooit nog zou gaan bezoeken... in 2009 koos ik voor Bolivie, Guatemala, Oekraine, Turkmenistan en Madagascar. Nu in 2012 moet ik enkel nog naar Madagascar, misschien volgend jaar en dus tijd om een nieuw lijstje te maken.		</p>
		<p>Alles begint met de grensovergang. De jonge grenswacht loop met mijn paspoort naar de overste om te melden dat er een toerist voor de deur staat, daarna effe registreren dat ik er ben en dan verder naar de balie. Daar effe mijn beurt afwachten om te horen dat ik nog 12 dollar moet betalen aan registratie, is zo voor elke buitenlander buiten de regio. Dat moest in dat ander kamertje maar daar was niemand, dus wacht je gewoon een hele tijd, misschien een uur... vriendelijk waren ze er allerminst, behalve de jonge kerel bij het X-ray machien. Uiteindelijk kwam madam af om mijn schuld te vereffenen en het stempeltje volgde snel. Nog effe mijn rugzak tussen de andere bagage en tapijten wringen om door de X-ray te gaan en we staan een etappe verder. Alles ging belachelijk traag, ik praat over misschien al twee uur. Dan heel mijn handel uitladen, hen eens laten ruiken aan mijn ontsmettingsalcohol en dakterin poeder... maar verrassend, mijn zakken van mijn broek werden dan weer niet gecontroleerd. Ook verrassend, wel de vraag ok ik genoeg dollars bijhad maar niet hoeveel zoals vroeger, toen moest dat netjes genoteerd worden. Ook geen groen papier zoals vroeger met heel wat andere details die je heel je reis moest bijhouden, nee, rechttoe rechtaan, ik denk dat het duidelijk veranderd is over de jaren. Turkmenistan binnenkomen, weliswaar op 5 dagen transit, bleek vrij simpel. De taxi die erna kwam was wel 12 dollar maar ook mijn Turkmeense vriendjes betaalde dat, tja, gecontroleerd door de regering, het vervoer tussen buitengrens en binnengrens, en vandaar ben ik beginnen wandelen naar Ashgabad. Opnieuw meer controle voor de lokale bevolking.		</p>
		<p>Achteraf gezien had ik wellicht gerust een taxi kunnen nemen, eens de binnengrens over maar eigenlijk was ik wel tevreden met mijn keuze om te wandelen... traag zie je dan Asghabad naderen... eerst zie je niks, enkel wat trucks die aan de grens aanschuiven, op de brede lanen, dan wat huisjes of eerder krotten. Daarna misschien iets betere huisjes, maar ook veel huizen die er nog half staan... weinig verkeer op de brede lanen. En grote boog en in de verte de stad... een stad in het wit, een stad zoals je het oude rome zou voorstellen, een stad met vele grote gebouwen die er misschien soms ietwat vreemd uitzien... De wegen worden breder, maar het verkeer blijft eerder beperkt, en geleidelijk aan kom je in de stad, met als eigenlijke entree een van de belangrijkste pleinen van Asghabad waar de ex-leider zijn stanbeeld staat... zoek gerust eens wat fotokes op, op het net... Er was daar nen trouw of 3 bezig, interessant, en ineens ben je met wat jeugd aan de praat, in doenbaar engels, en daarna nog wat... ne jonge gast die klaagde dat hij ten onrechte gezakt was voor zijn examen en dus niet naar de universiteit kon waar hij naartoe wou... In Turkmenistan is het bv. de ruhnama verplichte lectuur met richtlijnen op moreel en spiritueel vlak conform bijbel en koran, geschreven door de grote ex-leider. Die kerel had drie vakken, computer, engels en ruhnama. Maar hij heeft de pech eigenlijk Uzbek te zijn, iets wat ik later nog hoorde, van de discriminatie ten aanzien van niet Turkmenen. Ik zeg erbij, dat is de eerste en laatste keer dat ik een vorm van kritiek heb gehoord op iets dat met Turkmenistan te maken had. Maar ik was over de wegen bezig, brede lanen met russische stijl gebouwen, grote op zichzelf staande blokken, in het wit en majestueus. Maar waar zijn al die mensen, de hoeveelheid gebouwen steeks schril af tegen de beperkte hoeveelheid mensen op straat. De straten waren voorzien van lantaarnpalen, met bussations waarin ook een groot flatscreen tv toestel beeldjes uitzond van de grote leider of van de Turkmeense cultuur. Je kon er ook boekjes kopen, allemaal met op de cover de grote ex-leider of leider, soms omgeven door kinderen, soms met rally-pak aan naast een race wagen, soms wuivend op een rode loper... mensen stonden er amper.		</p>
		<p>En naarmate ik dichter het centrum naderde kwamen ook de officiele gebouwen, niet de wooncomplexen, poorten van 15 meter hoog, kruispunten van 30 meter op 30 meter met ondergrondse oversteek maar dan met slechts een beperkte hoeveelheid autos zodat gewoon oversteken veel voor de hand liggender was. Soms werd je door een soldaat aangemaant naar de overkant van de weg te gaan omdat op die stoep lopen niet mocht, te dicht bij een gigentisch heb waarachter een gigantische gebouw stond dat wellicht iets officieels had. En dan doe je dat maar, maar nooit een probleem zoals toch soms wordt aangegeven door andere toeristen, gewoon oversteken. En het blijft komen, lege stadions, alles in het wit. Echt leven, amper, misschien wat mensen in de parken verzadigd met fonteinen, met brugjes over water, daar heb ik onder geslapen, dat was het simpelst, onder een mini brugje naast een fontein... vanwege de begroeiing en het licht van de fonteinen zag ik buiten alles maar niemand kon mij zien... ideaal.		</p>
		<p>De nacht ervoor heb ik een aantal arbeiders die in kleine barakken woonden naast de bouwwerf gevraagd om de nacht te mogen blijven. Geen probleem, jammer dat het allemaal zonder engels moest maar ik leerde er ineens tellen wat later nog goed van pas zou komen op de markt. Toch wel sjiek, de vriendelijkheid die je daar ervaart. Daar lig je dan, op een matje naast de baas van de barakken in een stenen huisje van een paar meter op een paar meter. De rest ligt buiten op een matras of iets dat er op lijkt. Uiteraard eten, er was niet veel, ze waren niet op mij voorzien en ik heb dan ook me beperkt tot een paar bescheiden hapjes... en thee... uiteraard, dat hoort er hier altijd bij... ik denk dat ik op een moment wel een vijftiental toeschouwers had... Daar was niet wat er voor de rest bekeken vanop straat wel was... luxe		</p>
		<p>De supermarkt had ogenschijnlijk ook alles, inclusief internet cafe, uiteraard met beperkingen, en het paspoort moest worden afgegeven, alles wordt wellicht gecontroleerd, met bowling alley, met restaurant, kinderspeelhoek, en al de rest dat je in supermarkten vindt... yimpas denk ik dat de naam was. Daar was het leven, daar waren de mensen, tot laat op de avond, maar voor de rest zag ik eigenlijk niet zo heel erg veel... tot misschien aan het station, het treinstation, waar je geld kon wisselen en misschien nog veel interessanter, waar je jouw bagage voor een dollar of minder kon achterlaten. Zo kan je gerust de dag vrij rondlopen zonder bagage en tegen sluitingstijd, 19.30, gaan halen wat je nodig hebt voor te slapen. Maar aan het treinstation waren ook mensen, daar wel. Ik heb dan maar terug gewandeld via een andere weg en kwam zo opnieuw in de woonzones terecht, weer grote witte bouwwerken zonder mensen. Af en toe een grote winkel voor de noodzakelijke zaken, en waarschijnlijk in de kelder van de meeste gebouwen een lokaal winkeltje voor de echte noodzakelijkheden. Er waren ook een paar markten, de russische markt bijvoorbeeld, een plaats waar je ook iets te eten kon kopen, dat zag je hier niet op veel plaatsen. Op zich niet zo heel bijzonder maar een markt niettemin, goed om effe op rond te lopen. En shopping centra ernaast, met flashy geklede mensen. Er is hier duidelijk geld, de autos die er rijden zijn doorgaans duur, maar wellicht vooral van de upper class en van rijke russen en zakenlui.		</p>
		<p>Voor mij was Ashgabat een combinatie van wat vreemd was en van wat vreemdweg normaal was. Uiteraard, wat kan je zeggen van een kort bezoek. Tekenend was een korte ontmoeting met ne jonge gast die me de weg naar een internet cafe toonde. "woon je hier graag" vroeg ik, en dat was niet de beste vraag... de aanwezigheid van een soldaat op een tiental meter deed hem effe zwijgen tot we de soldaat gepasseerd waren en hij antwoorde dat hij een patriot was. Wel, ik wist genoeg, je kan hier niet zomaar alles zeggen, verre van, en mensen hebben er schrik... wat enkel kan als er ook al straffen zijn uitgedeeld die die schrik verantwoordt. Misschien is er wel heel wat veranderd, maar duidelijk is ook dat het niet helemaal in het verleden ligt. Voorzichtig liet hij wel horen dat hij niet naar andere landen kon zoals ik dat deed, duidelijk iets wat hij jammer vond. Tekenend was ook dat ze alletwee iets studeerde wat zou kunnen helpen om iets van het buitenland te zien, ik weet het niet meer zeker maar de ene ging voor boordcommandant op een vliegtuig en de andere internationale relaties als ik me niet vergis. Maar toch ook voor een stuk het normale leven, die kerels gaan soms effe naar de disco, wat dat ook mag voorstellen, ik ben er niet geweest. Als je dan een mailtje stuurt, dan hou je het ook vaag. 2 dollar per uur voor internet, dat kreeg ik te horen nadat ik mijn -paspoort inleverde-. Jammer dat het paardenracen pas de dag na mijn vertrek zou doorgaan, anders was ik naar een race kunnen gaan zien, nu heb ik enkel het stadion gezien. Dat was effe buiten de stad, toch ook een plaats waar een iets normaler stadsbeeld duidelijk werd, met winkels, grootwarenhuizen, ijzerwinkels, ... zelfs een alma achtig restaurant, en daar ben ik uiteraard gaan eten. Bestellen is wel altijd een feest, menus zijn er niet... dus gewoon ja knikken en prijs vragen... nu moet ik er wel bij zeggen, heel erg lekker vind ik het allemaal niet. De plov is ok, maar niks bijzonders, de pellini vind ik wel lekker maar dat is eigenlijk meer een snackske. Veel diversiteit is er niet. Het enige echte goedkope bleek een glas naar water en melk smakende witte vlokjes in water te zijn, drinken en niet ademenen en het is weg. Nog meer jammer is dat ik de grote gas krater heb gemist. Jammer genoeg is het openbaar vervoer niet van die aard dat je zomaar overal altijd naartoe kan, buiten de hoofdassen wordt het blijkbaar snel kostelijk en moeilijk, maar met een beetje geld had het wel gelukt, ik had het moeten doen. Ik hield het meer simple, met de trein doorheen heel het land, 20 uur voor 7 manat of amper meer dan wat ik moet betalen voor mijn uur internet. Een deel van het probleem is hier ook de tijdsdruk, mijn visum was slechts 5 dagen, op vast bepaalde dagen, dus de 29ste steek ik de grens over met uzbekistan, je hoort daarna wellicht nog wel eens van mij... al zou het daar ook *te duur* kunnen zijn		</p>
		<p>Eigenlijk ben ik er iets te lang gebleven, in de hoofdstad, want het was veel van hetzelfde. Aan de andere kant, ik had misschien enkel het 'mooie' deel gezien als ik sneller was vertrokken. Het jammere nu is wel dat ik uiteindelijk niet naar de Darwaza gas krater ben geweest. Een vriendelijk iemand die vroeger in de toeristenindustrie zat maakte zich duidelijk zorgen dat ik wel tijdig een taxi zou vinden om niet te laat aan de grens te staan, en kort daarop zat ik in een discussie die behoorlijk op mijn zenuwen werkte om een taxi naar daar te vinden... dus, ik zag het effe niet meer ziten... je kent dat, van die discussies... ik tracht iets te zeggen en zij blijven maar doordrammen over de prijs, dat je daar zonder rugzak staat doet niemand ook maar iets nadenken over wat ik aan het zeggen ben, namelijk, ik wil nu niet vertrekken, ik wil vanavond pas vertrekken. Het is soms dat je hier tegen simpele geesten bezig bent, nu goed, in dergelijke land de taxi chauffeurs, die dan eens een toerist tegenkomen waar ze iets extra aan kunnen vragen, misschien moet ik maar aanvaarden dat ze effe op tilt slaan. Man man, ik had er zo genoeg van, zo genoeg dat ik het hele idee gewoon heb opgegeven. Nu met een beetje spijt, want achteraf gezien, rekening houdend met wat er later nog kwam, ik had een plaats meer kunnen zien in Turkmenistan. Maar goed, het zij zo, je ziet nooit alles, en ik heb er ook wat voor terug gekregen. Ik met de nachttrein dus in een directe lijn naar het noorden... en dat is toch een feest, 3 dollar of zo, en dan heb je 20 uur trein, met bed en lakens... samen met een paar anderen, altijd gezellig. Veel engels zat er niet in maar ok, ze zullen ondertussen wel weten wie ik ben, wat ik doe, waar ik woon, of ik getrouwd ben en kinderen heb... en zomeer... maar het sjieke van de zaak is, een van die medepassagiers, ze kende geen engels, die heeft mij bij haar genomen voor de volgende nacht, ideaal in een land waar de hotels te duur zijn... ze heeft me te eten gegeven... ze is met mij van Dasoguz meegereisd naar Konye Urgench om de toeristen attractie te gaan bezoeken, om een of andere vreemde reden die ze zelf duidelijk niet begreep moesten we daar niet betalen, ze heeft me terug eten gegeven... niet normaal... en daar mocht ik dus niks voor betalen, dus, dat is ook Turkmenistan, wel, dat is ook een plaats waar weinig toeristen zijn en waar Allah nog altijd groot is. En bijkomend is het sjiek dat je op die manier in het leven van iemand kan kijken, de ruimte waarin iemand woont... het was niet zo proper, ouwe nest, in twee kleine kamertjes met amper gerief, een paar kasten waar alles inzat, een diepvries waar niks instond en die ook niet aanstond, een tv die niet werkte.		</p>
		<p>Ik naar de wc voor vertrek, tja, je hebt het gevoel dat je er elke moment kan doorzakken... maar wat bleek, geen water, blijkbaar hebben ze dat daar maar op specifieke uren van de dag... shit, ook in de pot, ik kreeg dan een kan die zij op voorhand had gevuld voor noodgevallen, nu, daar zat het probleem, ik had dus de kraan niet terug dichtgedraaid. Wij weg, op de terugweg ben ik effe naar het internet cafe gegaan en zij naar huis om eten voor me te maken, maar het hele appartement stond ondertussen onder water... man, dat was effe kut... dan wil iemand mij helpen en wat blijkt, terwijl ik zit te internetten zit zij haar appartement op te kuisen en zich te verontschuldigen bij de onderburen die het water zagen binnensijpelen maar er niks konden aan doen omdat zij met mij naar Konye Urgench was. Ik verontschuldigde mij maar zij ga aan dat het haar fout was, dat zij in slaap was gevallen, nu ja, ik weet wel beter... het arme wicht. Geschifte boel hoor, ik heb daarna nog eens eten gekregen, later dan verwacht, de kuis kwam voor, en pas toen ik de dertiende keer zei dat ik nu echt wel genoeg had en echt niks meer wou eten stopte ze met me dingen te voederen. Dat allemaal voor Allah, vermoed ik. En eigenlijk is dat ook weer niet het hele verhaal, we stonden daar in Konye Urgench en ne gast wou ons wel naar het toeristische deel brengen, hij was er voor zijn auto registratie. En daarna heeft hij ons naar huis gebracht, ik heb hem er wel iets voor betaald. De bus en zo had zij al betaald. Hij zette mij bij het internet af, ook omdat ze niet graag had dat iemand zou zien dat ik met haar naar haar appartement zou gaan. Een uur later is die zelfde gast mij daar bij het Internet komen halen om mij naar haar appartement te brengen, dat ondertussen niet volledig meer onder water stond. Dat is dus ne gast die wij niet kende... geflipte boel, spijtig dat ik er niet iets langer had kunnen rondhangen, ik ben ervan overtuigd dat het nog tot toestanden had kunnen leiden.		</p>
		<p>De laatste dag was dan ook snel daar, zonder dat ik iets had gedaan in al die dagen... nog effe over de markt lopen en naar de grens. Wat bleek, die overgang was verrassend simpel. Je kan je jezelf dat niet voorstellen, na al die horror verhalen op het internet, getuige van wat vroeger was. Ik kom binnen en moet bij de dokter komen. Die vraagt hoe mijn temperatuur is, hoog zeg ik (dacht dat het over het weer ging) en hij schrijft op 36.5. Ik was gezond. Het russische papier invullen, dat lukte mij niet, dus komt de official mijn papiertje invullen. Daar staat dan zo van wapens bij (ja of nee), en zo van die dingen... zonder vragen streepte hij dat allemaal uit als nee, ik moest maar wat dicteren en hij vulde in. Ik mocht trouwens als eerste binnen ondanks dat ik laatst in rij stond, ik was de enige toerist. Dan moest ik zeggen dat er geen bommen in mijn rugzak zat en het was in orde. Echt wel sympathieke gasten en op een mum van tijd was ik er weg. Over hoe dingen veranderen... dat is duidelijk. Nog eens, echt wel jammer dat ik dat er niet iets meer heb gedaan, maar goed, wie weet had ik dan sommige dingen die ik nu meemaakte niet meegemaakt. Het was op zich dus eigenlijk wel een succes.		</p>				<p>W.		</p>

	</div>

</div>

<br><br>

</body>
</html>

