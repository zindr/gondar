<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2007-8: West Africa</title>

</head>

<body>

<div class="container">

	<div class="col-md-9">
	<br/>
	<br/>
		<p>Bij aankomst aan de grens met Mauritanie was het onmiddellijk al goed raak... begint diene grenswachter nen hele preek af te steken over dat de vrouwen goed behandeld worden maar dat ze moeten luisteren naar de man... zijn collega zat er enigszins verveeld bij dus denk ik dat hij die speech nogal had gehoord of dat hij het niet echt eens was met zijn mening... wie zal het zeggen... ik ben er toen van onderuit gemuisd maar plots zat ik opgescheept met Momo, een kerel die zichzelf wel echt in alle kleuren aan het verkopen was zoals ondermeer het hotelletje waarvoor hij werkte... En op weg naar Nouadibou, al die grenswachten door, niet dat ze mijn paspoort telkens overschreven zoals in Marokko, maar wel telkens smeergeld vragen aan onze chauffeur... je kan moeilijk zeggen dat het hier allemaal marcheert zoals het hoort.		</p>
		<p>soit, ik zal maar niet geloven dat hij, Momo, die auto van een toerist gekregen had, gestolen zal meer het woord zijn, maar wie ben ik om dat zomaar te denken... misschien denk ik wel zo vanwege de grensovergang, 4 kilometer niemandsland vol met autowrakken... geen weg, enkel wat rotsen waarover duidelijk een pad werd gebaand... vreemd, zoiets gebruikt men in films... maar qua entree kan dat tellen... samen met mijn reisgenoten, de Mauritaanse taxi chauffeur, een Franse van 43, een Duitser die in Marokko leeft van ook ongeveer zo oud, en Fulvio, een 38 jarige Italiaan... twas er eigenlijk best wel gezellig en je ziet onmiddellijk ook dat je in een land komt waar je niet veel jonge toeristen zal tegenkomen...		</p>
		<p>Toeristen anders wel... blijkbaar is er een toeroperator die vanuit Marseille rechtstreeks naar de Sahara vliegt, in het oosten van Mauritanie.... en je ziet ze dan ook hier bij momenten met bosjes, de tourgroups. Eigenlijk best wel verrassend, voor mij althans. En bijna allemaal Fransen, met een Italiaanse uitzondering. Maar in Nouadibou, waar ik Mauritanie binnenkwam, daar zie je die mensen niet... enkel wij, en een heel aantal Zwarten en Arabieren, vooral Zwarten op zoek naar een oversteek naar Europa... zo ben ik bij een 15tal Malinezen beland die al maanden op elkaars lip leefden in twee kleine kamerkes... wachtend om de grote sprong te maken... de levensomstandigheden zijn er echt wel niet optimaal... voor de rest, weinig Mauritaniers maar wel van Guinee, Senegal, Sierra Leone, en ga zo maar verder...		</p>
		<p>Het stadje zelf, Nouadibou... gekenmerkt door schroot, vuilnis en zand... ik vond het geweldig, althans om eens efkes in verzeild te geraken, dat hoeft van mij geen drie dagen duren... dus met alle plezier de dag erop met de trein op naar Choum, de langste trein ter wereld, 2800 meter lang, 200 wagons om ijzererts in te vervoeren... ik wou in de wagons maar dat werd me afgeraden, in plaats daarvan hielp iemand met connecties me op de wagon met bedden, niet dat ik een bed kreeg maar ik belandde zo bij de verantwoordelijke in de cabine, samen met Fulvio, en dan maar thee drinken, vis eten, fruit, wat hebben ze me daar niet allemaal getrakteerd... en dat voor dezelfde prijs als bij de rest te zitten, snachts, zonder licht... en dat moet dan nog goed geweest zijn in vergelijking met in de wagons zitten... die zagen er nogal uit, en te horen aan een paar Japanners en een Amerikaan die ik afteraf erover gesproken heb moet het echt wel hell geweest zijn, van het stof en de schokken... dit zeg ik met een beetje pijn aan het hart, want ik heb het niet meegemaakt, maar het was wel cool...		</p>
		<p>Maar uiteindelijk, 12 uur trein zonder slapen, 4 uur in een pick-up met een half oog dicht... en zo beland je om 5 uur in een stadje, misschien nog 3 uur wachten op het volgende vervoer... dus word je ineens uitgenodigd bij iemand thuis om een theetje te drinken en iets te eten... dat met een of andere westerse actiefilm voor jouw neus want sateliet tv kennen ze hier wel... en dan drinkt die kerel Fanta met melk en water (uit een hele grote kan die ook aan zijn drie kamergenoten passeert). Vreemd land... maar wel vriendelijk, hij betaalde ineens ook de taxi naar de bushalte... dus, om 8 uur zijn we er, jammer dat Afrikaanse tijd niet de westerse is... dus, 11 vertrekt de pick-up de bergen in... naar de duinen in de Sahara. Dat van die duinen is wel ok, maar dat het eten er dan ook zo duur wordt is dan weer heel wat minder... hier maak je het mee dat je een menukaart krijgt voorgeschoteld met als minimum prijs 1500 en dan hebben wij afgeboden tot 800, dus, afbieden in een restaurant... tja, zo werkt dat hier blijkbaar... van de kamer kreeg ik ook iets af...		</p>
		<p>Nog steeds in Nouakchott, reizen is veel efficienter als je het alleen doet... je leert er wel veel mensen kennen, maar als het zover is dan heb je de neiging om dingen samen te doen, zoals vertrekken... maar wat een gedoe zeg... is er daar een Zwitserse, cool madam, lifte alleen doorheen heel Marokko... maar, twijfelen, dan zal ze vertrekken, en dan weer niet... tja, tis nu zo, en uiteindelijk zijn het mijn zaken niet... ieder is vrij, maar ondanks dat je dat weet blijf je toch een beetje rekening houden met elkaar wat je beter niet zou doen...		</p>
		<p>Dus, ik was deze ochtend van plan te vertrekken, maar nu hoorde ik dat er iemand misschien rechtstreeks naar Mali zou gaan... super... jammer dat het er vanaf hing, en hij het pas in de namiddag zou weten... afhankelijk van of hij zijn auto hier verkocht zou krijgen of niet...iets wat veel Europeanen in Afrika doen... en dat verklaart dan ook onmiddellijk de erbarmelijke staat van de autos die je hier op straat ziet... anyways, de verkoop is uiteindelijk in onderhandeling, dus, ik heb mijn ochtend vervoer opgegeven en zit nu nog eens een dag vast in Nouakchott, bummer.
		</p>
		<p>Dus, ik was vorige keer iets aan het vertellen over mijn tripje naar Cinguetti, of zoiets,...tja, ik heb er mijn wandeling in de duinen gehad, tis niet echt spectaculair, eigenlijk doe je hier best een kameeltocht, echter, 30 euro per dag (al zou 15 mogelijk moeten zijn), en dat voor 6 dagen of zo, geen tijd en geld daarvoor, zeker al omdat ik ooit al wel eens een kameeltocht gedaan heb door de woestijn... dus, voor wat kamelen betreft, dat hoeft voor mij niet echt meer... dus, wij daar wat rondgehangen in dat historisch stadje... en aangezien dat het er stilaan een toeristen sfeer begon te krijgen hoefde het voor mij toch allemaal niet... zo van die verkopers die aan je lijf hangen... en vooral als ze het woord 'no' niet blijken te begrijpen en het toch nodig vinden je arm vast te pakken om je willens nillens zo de winkel in te sleuren... enkele van die kerelkes zou je zo van de brug duwen... maar dat mag je natuurlijk niet zeggen...		</p>
		<p>Zoals ik vertelde, zelfs voor eten zit je daar af te bieden... en voor transport, bv. als je een rugzak bij hebt moet je 500 UM bijbetalen... maar dan zit ik te zagen over hoe licht en klein mijn rugzak is, uiteindelijk 300 UM, grappig, niet dat het altijd lukt, maar toch... en voor de rest is het dan vooral wachten, er is hier dan ook niet zo erg veel transport, en je wacht tot de auto vol zit vooraleer er wordt vertrokken... en dat kan soms wel effe duren, als het tegenzit raak je die dag niet weg en is het voor de volgende... tijd hebben ze hier, een horloge niet...		</p>
		<p>Hier ben je soms al blij als je na drie uur wachten vertrekt... Paul, een Amerikaan had het vlaggen, die had de hele dag aan het truckstation gewacht, tevergeefs, en is de volgende dag samen met Fulvio en mij vanachter in de pick-up meegereisd... sjiek, al die bergen, rotsen, ... sjiek, en de toeristen die de goedkoopste plaatsjes van de truck opeisen, het is eigenlijk wel grappig, wij, de toeristen, reizen zoals de armen, dat blijkt telkens weer... en slapen doen we in tenten op simpele matrassen, iets wat voor velen van de lokale bevolking niet zou pakken... tja, zij willen comfort, wij willen boven op de bagage zitten, ons vastklampend aan een net, met striemend zand langs je gezicht die je het zicht beperkt... toeristen is een vreemd ras...		</p>
		<p>Of, van die volle autos gesproken, dat zijn er zo met twee achterbanken, grote Peugeots en Mercedessen... en vol wil zeggen, met twee op het zitje naast de chauffeur, geloof me, comfortabel is iets anders... en dan met vier op de achterbanken... yep, dat zijn een heleboel mensen... en na een uurtje voel je dan ook de spieren protesteren... een natuurlijke houding van zitten, vergeet het maar, en dan moet je de volgende 400 kilometer nog door... dat heb je uiteraard met grote landen... en ondertussen niks te zien... wel, hiermee bedoel ik in eerste instantie, links en rechts niks, vlakke woestijn... dat is van de weg tussen Atar en Nouakchott, maar soms is er ook niks te zien in termen van zandstorm... verrassend, dat is al zoals mistbanken, iets minder nat ongetwijfeld.		</p>
		<p>En na een lange vermoeiende tocht, dan beland je ergens in een of ander ogenschijnlijk garagepark, vuil met veel auto-onderdelen en zo... tja, dat is dus het busstation van de hoofdstad... foew za... niet dat ik zoiets nog niet heb gezien... Pakistan bv. had ook wel iets ruws en basics... maar tja, zo zie je maar... het had eigenlijk niets weg van een stad, dus, wandelen naar het centrum waar het wel iets verfijnder was... IETS, want het is hier echt een stad zonder hoogbouw... alles is vuil, onder het zand, met plastic zakken en allerhande andere onzin overal op de baan... verkeer dat naar niks ziet... stel je voor, twee rijvakken, en daarnaast genoeg ruimte op de berm om te rijden... wel, dat zijn dan vier rijvakken... iedereen wil iedereen voorbij, en dat tegelijk... de chaos is compleet en het nut of de rol van de enkele agenten die in het midden van sommige kruispunten staan is beperkt tot het spotten van mensen zonder gordel om zo een centje bij te verdienen met smeergeld...		</p>
		<p>Zo doen ze hier van alles om een centje bij te verdienen... het leven is er toch wel erg hard want de prijzen zijn vrij hoog gezien het lage inkomen van de meerderheid van mensen... al zie ik toch dat de meerderheid van de mensen schoenen heeft, en dat is voor mij meestal toch een indicatie van enige vorm van luxe, de minimale. In Ethiopie en soortgelijke landen ziet het er veel erger uit... soit, dat is voor zover ik daar in deze beperkte tijd zicht op kan krijgen. Uiteraard, echt begrijpen doe je niet veel als toerist, je observeert wel heel wat... en je hoort heel wat, blijkbaar is het merendeel hier in handen van de Russische maffia... tja, die zitten ook overal eh... niet dat ik daar last van heb, anderen wellicht wel... en als er geen maffia zou zijn zouden anderen wel van het systeem misbruik maken... dat heet hier ondernemerschap. En toch zijn de mensen hier best wel vriendelijk, niet uitbundig zoals in veel Aziatische landen waar tijdens de busrit gelachen wordt, nee, heel ingetogen en ieder voor zich... maar wel vriendelijk. Of het Mauritaanse mensen zijn, dat weet ik niet, ik hoor hier vooral Senegalezen, Malinezen, Burkinezen, Guinezen... en zo meer, bijna niemand van Mauritanie... bv. een Egyptenaar die hier meubels komt slijten... en uiteraard een hele hoop Europeanen die hier hun auto komen dumpen.		</p>
		<p>Hier rondwandelen is voor een groot deel zoals 10 a 20 jaar geleden in europa, je weet wel, met al die verschillende soorten autos die toen nog wel van elkaar te onderscheiden waren... enkel, met roest en blutsen, soms enkel roest en blutsen... stel je het ergste voor... wel, wellicht af en toe nog erger dan dat... bussen die meer lijken op doorgeroeste gevangenistransporten uit de tweede wereldoorlog... maar het tegenovergesteld is bij wijlen ook waar, af en toe een heel erg sjieke bak... want, zo werkt dat in de wereld, waar er veel armoede is vindt men doorgaans ook veel rijkdom bij enkelen.		</p>
		<p>Het is hier dus best wel interessant rondwandelen, al had ik het gisteren al wel gezien... dus, dan ga ik nu maar stillekesaan eens terug naar de vriendjes in het hotel... er zijn er heel wat... een Amerikaan die in 3 jaar 70 landen doorkruiste waaronder Afganistan, Uzbekistan, Georgie, Yemen, ... wel, je kan het zo gek niet bedenken... en nu wist hij tijdens een week reizen in Marokko met de fiets in totaal niet meer te besteden dan de prijs van drie sigaretten... slapen, gratis in tankstations, eten, gratis van reizigers in tankstations... en zo verder... je ontmoet best wel interessant volk... en zoals ik nog wel eens ooit kom te zeggen, als je denkt dat je de meest vreemde weer gezien hebt, dan is er weer iemand anders met andere verhalen... Uiteindelijk was ik dus toch Nouakchott uitgeraakt, te lang... sommige verkiezen van langer te blijven op een bepaalde plaats, onder het mom van de plaats beter te leren kennen... maar na bijna vier dagen heb ik vooral de andere toeristen beter leren kennen... wat ook wel aangenaam was... en ik heb mijn snotvalling uitgezeten... dat is ook al iets...  
		</p>
		<p>Wat wel veranderd is, is dat je gaandeweg efficienter wordt. Je weet het lokale eetstandje waar je lekker en goedkoop kan eten... zo, in een barakske met plastieken stoeltjes of houten bank... iedereen op elkaar geprakt... en dan maar wijzen wat er allemaal op moet... echt wel plezant van die dingskes... en verrassend, ik krijg zelfs doorgaans de lokale prijs, niet altijd uiteraard... en er zijn er ook wel die de toeristen kennen om ze wat geld armer te maken... zo van die mannen die naar je toe komen met een heel verhaal over ergens vast zitten zonder geld, van Guinee zijn, of eender welk ander land... bla bla bla... en dan moet je gewoon wachten tot de aap uit de mouw komt... wat ze dus nodig hebben van jou... de enige reden dat die mannen soms echt volhardend zijn is dat het soms lukt, en dat ze wellicht toch niks beters te doen hebben... bij mij lukte het eens toen ik als 18 jarige in Frankrijk stond met mijn vriendin en we vooraleer we het wisten voor 15 euro aan rommel hadden gekocht van die brave zwarte man... onze Franse vriend van in het hotel had zich zo ook in de doekskes laten doen... tja, het zal bij hem de volgende keer ook niet meer lukken... En meestal is dat dan geen probleem maar de volharding kan wel eens te groot worden naar mijn goesting... en dan kan ik wel eens gemeen worden... het gebeurt, je weet wel... met een glimlach zeggen hoe achterlijk ze zijn... tis allemaal niet sympathiek maar een mens moet af en toe stoom aflaten ;)		</p>
		<p>Anyways, wij dus de taxi in (met Fulvio en een Frans koppel) en zo begon de uittocht uit Mauritanie... bij de intercity taxis ze wat tegen elkaar uitspelen (leve de concurrentie) en we kregen zelfs nog een goeie prijs ook... weer een succesgevoel... en dan de woestijn in.... Tot aan de grens... en een dergelijk hectische grens heb ik nog nooit meegemaakt... ik heb al grappige, vreemde of whatever dingen gezien aan grensposten, zoals mensen die onder prikkeldraad doorkruipen en zo... maar hier... wat een gedoe... het was alsof heel het politiekorps besloten had van ons wat geld afhandig te maken... bij geldwisselaars weet je welk soort onzin er komt... en het is niet de eerste grensofficial die iets probeert... maar hier... het bleef maar duren... tot zelfs ik mijn paspoort uit een agent zijn handen aan het sleuren was... als ze niks krijgen durven ze je ook lang laten wachten... sjans voor mij dat ik op reis behoorlijk wat assertiever ben dan thuis... na een tijdje stond ik al in het bureau ipv buiten voor de tralies... om maar een voorbeeld te geven... na mijn geroep antwoord daar een of andere kerel die een stempeltje moest zetten... niet hier, daarginder... maar ik blijf pushen, ineens, in 10 seconden, al de stempels erin... dus, het was toch bij hem maar hij wou ons gewoon afschepen... en dat is dus de officiele beambte... tis om er stress van te krijgen, en als je zelf een auto bij hebt, dan is het nog veel veel veel veel erger... op bijna geregelde tijdstippen betaal je een of andere official om het niet te moeilijk te maken... een gekkenhuis...		</p>
		<p>Maar het was ineens wel het einde van Mauritanie, een land dat meer van een vuilbak met zand weg heeft dan iets anders... waar mannen al hurkend pissen, waar je Europese projecten ziet verkommeren, waar 7 zetels in een auto 9 mensen veronderstellen, waar je ook in een restaurant soms de prijs afdingt, waar het merendeel van je tijd gespendeerd wordt aan wachten op transport, waar je in de hoofdstad in het midden van een kruispunt een wrak van een auto ziet staan... zonder dat iemand er ogenschijnlijk naar om kijkt... maar ook, een land waar gastvrijheid wet is, al komt er soms ook op het einde een financieel kantje aan... zoals die ene keer dat je in een hutje bij de mensen thuis zit een theetje te drinken als plots je een pakje dadels te koop wordt aangeboden :)		</p>
		<p>tja, Mauritanie, interessant, maar als je geen kameeltocht in de Sahara wil maken, dan zijn er andere landen.... Misschien nog kort samenvatten: Mauritanië is zanderig, warm, vuil, vuil, en alles is er kapot... echt wel basic, maar het is aan het veranderen...		</p>
		<p>W.
		</p>
		
	</div>

</div>

<br><br>

</body>
</html>

