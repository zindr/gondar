<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2002 Southern Asia</title>

</head>

<body>

<div class="container">

	<div class="col-md-9">
	<br/>
	<br/>

		<p>Bij het binnenkomen van Nepal viel er een last van mijn schouders, dat kan niet anders geweest zijn dan mentaal, maar het was er. Ik wist niet waar ik ging komen maar ik was even erg content dat ik van India en Indiers was verlost. Maar, ik zit nu wel vast in een boeregat grensstadje in Nepal, een busstaking, het kan gebeuren. Een groot voordeel met zo vastzitten is daarentegen als je gelukkiglijk het juiste hotel kiest, dat allen daar met hetzelfde probleem zitten, en als je met maar enkelen daar zit dan wordt er ook onmiddelijk een vriendelijke conversatie aangegaan... en zo heb ik wel weer een aantal mensen leren kennen, en het is duidelijk, 27 tot 29 is een populaire reisleeftijd... en dus, wat doe je dan in zo een grensstadje, wel, mijn eerste alcohol drinken sinds mijn vertrek naar azie, bijna twee maanden geleden... en het smaakte... maar wat was ik blij dat het verlossende nieuws kwam dat er een bus zou zijn de volgende morgen, zo blij dat ik terstond mijn hotel een bus heb laten boeken, iets dat ik normaal nooit doe aangezien je dan daarvoor toch moet betalen en ik doorgaans genoeg tijd heb dat allemaal zelf te regelen... maar het kon mij allemaal effe niet meer schelen, ik heb zelfs een keertje in het hotel gegeten, ook al iets wat ik uiterst zelden doe...
		</p>
		<p>De ochtend erna met de bus naar Pokhara, een ritje van alweer 10 uur, en dan de gebruikelijke agressieve klanken die weergeven dat ik het beu ben dat mijn mij met 'goedkope en geweldige hotelkamers' overstelpt... jawel, ik vind van mezelf dat ik al heel wat agressiever ben geworden tegen die Aziaten hier, hoe het komt weet ik niet maar ik ben hier niet meer vies van een scherpe opmerking of zelfs een banale scheldpartij (doet soms goed ;-) maar wat hier wel is, ook hier is er weer geen toerisme, ik weet niet dat jullie je dat nog herinneren maar ze hebben hier de halve koninklijke familie een beetje gemolesteerd... en vandaar, wellicht ook met de dalende instroom van India reizende toeristen, alweer veel hotels en weinig toeristen wat mijn hotelprijs lager doet zijn dan mijn gidsboek me verteld en dat is een jaar geleden, voor 2/3 dollar een prive kamer, een slaapzaal is hier niet want er zijn geen toeristen ;-) Ik heb blijkbaar wel de neiging om in dat soort landen terecht te komen: oost Turkije geen toeristen vanwege onze vriend bush zijn bomplannen, Iran erg weinig toerisme om dezelfde reden, Pakistan, bijna geen toeristen vanwege onze vriend bush zijn oorlog tegen het terrorisme (lees: bombardeer elke steen in afghanistan) en vanwege de vriendschappelijke maar toch met nucleaire wapens voorziene communicatie tussen India en Pakistan... dito India, dito Nepal, met daarbij dat spectaculair romeins theater waarbij de koninklijke familie wordt uitgemoord, met daarbij nog een snufje arme boeren die zich UITERAARD tot het maoisme hebben bekeerd en dat dan ook met veel luister en bomgeluid verkondigen... ik ben benieuwd wat het in bangladesh, met al die overstromingen, en in birma, met die rebellen, gaat worden.... maar goed, in bangladesh zijn er zowiezo al geen toeristen...
		</p>
		<p>spijtig genoeg, ook in nepal dus geen toeristen, spijtig want nu kon ik me daar in Pokhara niet vergezellen met een geschikte trek-partner, want als je gaat trekken nabij de himalaya zou je toch niet alleen mogen zijn... en ik heb daar wel weer een paar vriendjes gemaakt maar niemand van hen was geinteresseerd in mijn schema... dus doen we maar de kleine halve dag wandeling... eindelijk boven, volledig uit conditie met al die busreizen dat was heel erg duidelijk, een volledig zicht op de wolken die de bergketen besluimerden... toch wel een lichte tegenvaller, dus naar beneden, ondertussen met een vietnamese fransman of een franse vietnamees, je kan het noemen zoals je wil, en een aangename israeliet... eentje die niet de hele dag aan de marihuana hangt en van zijn oren maakt... best wel een aangename en sportieve kerel die dan ook het voortouw nam in onze afdaling, niet langs de gewone weg natuurlijk, en na een tijdje ook niet langs de ongewone weg... helemaal verloren geraakt in het midden van de hoge struiken en bomen... klimmen en dalen... vol snijwondjes en builen kwamen we daar uiteindelijk uit... als dat eens geen tochtje is... om dan nog de halve oogst van die arme boeren plat te lopen ten einde op de begaanbare weg te komen... maar afsluitend met een 620 ml bier is dat natuurlijk allemaal snel vergeten... om eerlijk te zijn, na die fles bijna in een teug leeggedronken te hebben was ik bijna alles vergeten... ik kan daar allemaal al zo goed niet meer tegen... en savonds wat gerelaxed in het hotel... voor die 2% bezetting van de toeristenbars moet je het niet doen, er is daar geen kat, kan je evengoed met je ene nieuwe vriend ergens in de patio van je hotel gaan zitten...
		</p>
		<p>en zo werd het me duidelijk dat na een interessante en vermoeiende daling van het lokale heuveltje ik toch hunkerde naar een duidelijke verandering in omgeving... dus, smorgens, geld voor het hotel op mijn bed gelegd en met de ochtendstond vertrokken naar Chitwan National Park, ze hebben daar jungle en wild leven... uiteraard niet de enige plaats met wild leven, en vanwege vorige reizen ben ik uiteraard ook een tikkeltje cynisch wat wildleven bewonderen betreft, meestal betreft het een reeks koeien en wat soorten vogels die je dan vanaf 700 meter ziet vliegen... maar goed, ik ging er eens goed tegenaangaan... met een olifantsafari er boven op... het heeft me evenveel of zelfs meer gekost dan al die vorige keren dat ik een olifantensafari had kunnen doen, thailand, laos, vietnam, cambodia maar nu was het toch wel meer dan een toertje op de rug van onze grote viervoeter... jawel, het was best wel een veilige wijze om de neushoorn te benaderen, ik heb me dus vanop een afstand van een paar meter kunnen focussen op drie grote neushoorns, spijtig genoeg wel vergezeld van een reeks andere olifanten, allemaal beladen met toeristen, maar ja, in een toeristisch land midden in het toeristisch seizoen moet je dan nog niet eens klagen denk ik aangezien het er maar twintig waren...
		</p>
		<p>Interessant zou ook de jungle trek kunnen worden, niet de eerste keer jungle maar goed, je moet iets doen als je in nepal bent... en ik moet zeggen dat ondanks dat we geen neushoorn gezien hebben (blijven staan en als hij aanvalt zigzaggend weglopen en een boom in vluchten), en ondanks dat we geen wilde olifant gezien hebben (niet veroeren) en ook geen tijger (kijk hem recht in de ogen en beweeg heel zachtjes naar achteren) was ik toch tevreden want we hebben toch wel geluk gehad... twee soorten krokodillen, waarvan een gevaarlijke soort, op twee meter van mij vandaan, en in het wild, dus niet met een hek errond, ook twee soorten apen, maar ja, die vind je zelfs in de grootstad delhi..., een beer wiens eten we verstoorden, wat herten, vreemde insecten, termietenheuvels, een hele reeks, hoe kan het ook anders, vogels vanop afstand..., tijgerpootafdrukken, .... het kon niet op... en daarenboven bleek ook de jungle zelf niet de vergrote versie van kepkensberg bij ons om de hoek maar toch iets wilder... zelfs de olifant moest bij wijlen wijken voor de dichte begroeiing, en met al die stroopjes die je dan over moet springen, elk moment mogelijk een tijger tegen het lijf lopend, wel, allemaal dik in orde... al moet ik wel weer vaststellen dat ik de enige slechte gids in het dorp krijg... want als je de gastenboeken leest zijn er enkel ongelooflijk goede gidsen, maar dat is nu al de vierde of vijfde keer op rij dat die gids die ik dan neem blijkbaar niet aan datzelfde niveau geraakt... moet je effe volgen... zegt die kerel vooraleer we de jungle ingaan... als je iets wil zeggen, fluit dan zacht en dan stoppen we, en dan kan je alles stilletjes vragen, diezelfde gids zegt, we stoppen hier bij die kreekje, misschien komen er dieren drinken, hij zet zichzelf en begint dan een heel verhaal over verleden vrijdag avond tegen die andere gids... daar moet je dan 20 voor geworden zijn... mijn compaan, een fin, assertiever dan ik op dat moment heeft dat dan ook na de vierde keer eens serieus laten horen... nee hoor, en erg sympathiek was onze nepalese vriend ook al niet, maar dat kwam dan misschien vanwege onze bezuinegingsstrategie, je weet wel, betaal het absolute minimum... en hij deed nog zo zijn best vriendelijk over te komen... als klap op de vuurpijl moet ik die gast smorgens nog uit zijn bed halen om hem de resterende 13 frank te vragen die hij mij nog moest, gunnen deed ik hem in ieder geval niks ;-)
		</p>
		<p>nochthans, ik ben iets breder gaan leven, ik eet nu meerdere malen per dag en niet enkel bananen, ik denk dat ik namelijk toch iets moet gaan letten op mijn lijn, het wordt met andere woorden echt wel een lijn... ik ben daarenboven sinds gisteren ook geen vegetarier meer... ik heb me eens goed getrakteerd op rijst met buffel in pikante saus... en het was zijn 35 frank waard... de conversatie met de lokale dronkenmannen krijg je er dan gratis bij, stel je hierbij een paar zatlappen voor die in de toeristenindustrie zitten, dus diezelfde vervelende waarheidstartende mannekes die je gedurende de dag tegenkomt, maar dan nu nog meer zagend met al hun gedrink... en het toeval, wellicht geen toeval maar allee, wil dat de tweede avond ik dezelfde vervelende en even dronken kerel tegen het lijf loop... zagend over zijn gevecht met de neushoorn... en dat verhaal toen hij die tijger ontmoette... maar goed, niet te klagen, de rest viel mee... ook wat van de lokale alcoholische dranken geproefd, mocht je het je afvragen, dit is duidelijk geen reden om naar nepal te komen... een bijzonder zwakke imitatie van vodka was mijn eerste proefbeurt, daarna moest een op bierschuim lijkende en smaakende in plastic gegoten soort bier mij die smaak doen vergeten... wel dat deed hij... maar wat krijg je dan in de plaats... jakkes... (het flessen bier is hier wel dik in orde) En dan deze morgen, er weer vroeg uit voor een fikse wandeling naar het busstation en een alweer 7 uur durende bustrip, ik reis hier wat af... ik zou dat eigenlijk beter niet doen... accidenten dat hier in het oosten gebeuren, in iran was dat al zo opvallend, ik heb daar menig accident en bijna accident gezien, nu op mijn ritje door de bergen met de lokale bus... twee gekantelde trucks gezien, een volledig gemolesteerde bus, wellicht een rotsregen, verscheidene files vanwege kleine probleempjes en een dode op de weg vanwege te hard contact met een truck... en het leven gaat rustig verder... twee meter verder...
		</p>
		<p>Kathmandu is zeker de moeite, badend door de massa van mensen die allemaal ter gelijkertijd de straat op willen... en dit gemixed met de allomvertegenvoordigde 'ik eerst mentaliteit', de bus uitkomen is hier dus soms moeilijker dan de bus inkomen, iedereen drukt je gewoon terug de bus in... het kan soms drukkend zijn... maar bovenalles heb je hier toch dat relaxte gevoel, versterkt door de contrasten met india... zeker het gedeelte waar ik gereisd heb in India... daarenboven heb ik hier twee gelijktijdige festivals meegemaakt... ten eerste het nieuwjaar van de newari, geloof me, de hindoe kultuur is niet de gemakkelijkste om te begrijpen... de newari zijn dus een kaste, 1 van de 43 als ik me niet vergis, deze kaste heeft zowel hindoe als boeddha trekjes, en die vierden gisteren hun 1123 ste jaarwisseling... jawel, nieuwjaar, maar daarenboven is het voor de hindoes, alle hindoes, ook nog diwali festival, het vrolijkste festival op de hindoe kalender waarbij mensen kadeautjes geven aan hun zuster en geel en rood op hun voorhoofd smeren... dit, terwijl twee dagen eerder de honden al aan een kleurbeurt toe waren... je ziet hier dus menig hond, zelfs ook kraai, met een kleurtje ronddwalen, en soms een bloemenkrans rond de nek... twee dagen later, vandaag dus, netjes gevolgd door de nepalies...		</p>
		<p>Kathmandu is een kleurrijke stad, zeker nu met de festivals... het is echter, zoals je al wel kan verwachten, niet allemaal rozegeur en manenschijn... uiteraard, de visa sectie gesloten vanwege festival... tja, dan moet je de dag erop terug natuurlijk, maar dan weet je toch al waar het is... kom je daar aan, heb je alles geregeld, gezwind als nooit te voren, zonder enig probleem, uiteraard zit ik nog met een klein vraagje... 'kost een dubbele entry in bangladesh meer dan een enkele', en dan denk je dat je een prijs te horen krijgt, maar neen hoor... een dubbele entry, dat geven wij niet... grrrrrr, hoe, dat geven we niet... ik heb dat nodig en waarom zou je dat niet geven, dat is gewoon 'double' ipv 'single' schrijven op dat visum... maar goed, het was die vriendelijke dame haar fout niet... en ook zij had reden om te klagen, eerst de hele ambassade liggen zoeken naar schrijfgerief opdat ik mijn nodige reeks papieren zou kunnen invullen... om dan de papieren netjes oningevuld terug te krijgen. En dus wachten tot calcutta in india... en daar nog maar eens proberen... Maar het is niet zoals in Teheran waar ik dan voor de rest van de tijd me moest zien bezig te houden met het localiseren van de andere ambassades en het manouvreren door de stad, neen hoor, hier is alles simpel en doorgaans op loopafstand, ik lig hier in een goedkope dormitory met wisselende andere gasten te samen, en de sfeer is goed, is ben met ene gast naar het nabijgelegen stadje gereisd, en dan verder de berg op om de zonsopgang te zien.... en met een andere gast ben ik dan vandaag er ook op uit getrokken om wat tempels te gaan bezien... altijd wel een spannende bezigheid, ze vragen hier namelijk tegenwoordig de meest halucinante inkomsprijzen aan toeristen, maar het grappige is dan wel dat je in de meeste zaken gerust binnengeraakt zonder te betalen, uiteraard, je weet dat je iets doet dat normaal niet de bedoeling is... vandaar een beetje spannend, maar dan ook niet echt... maar je moet het je voorstellen, een stad zoals leuven waar ze geld vragen om binnen te komen, maar enkel aan de poorten, dus niet aan al die andere kleine wegjes waar je zo binnenwandelt... en dan moet je voorstellen dat je normaal 10 us moet betalen om naar het stadsplein te gaan, gewoon een stadplein.... dan, als budgetreiziger, ga je natuurlijk een steegje in....		</p>
		<p>En dan boven op de berg, Nagarkot, een reeks hotels boven op de helling... nu heb ik dus wel het stipje aan de horizon gezien dat dan Mount Everest heet, erg spectaculair, aree, natuurlijk niet dat stipje maar de bergketen errond... spijtig uiteraard dat in dit moment van volle euforie bij het aanschouwen van swerelds meest tot de verbeelding sprekende bergketen er een reeks giechelende japanse grietjes hun act staan op te voeren... met zoals verwacht het laatste nieuwe film-camera materiaal om alles digitaal in op te slaan als centrum van belangstelling, en daar sta ik dan met mijn wegwerpding te denken, 'neem je daar nu een foto van'??? Maar toch was het al bij al vrij rustig, ik was zelfs al vergeten dat de dag ervoor ik weer moeten debateren heb over de prijs... als je al een tijdje reist wordt je dat misschien wel gewoon maar toch... het begint dan van... 'ja, maar -hier- vind je zoiets goedkoop niet, hier kosten hotels tussen de 10 en de 50 us dollar... yeah right... of, 'ja, maar we zitten in het midden van het toeristen seizoen'... dat moet je dan niet tegen iemand zeggen die net van leeg pokhara en semi-verlaten chitwan komt... maar ook hier valt alles al bij al goed mee... na de initiele 'je zegt dit toch voor te lachen' of de al iets meer expliciete 'lieg niet tegen mij, denk je dat ik dom ben'... valt alles vrij snel in de plooi...		</p>
		<p>het is hier zeker india niet... en dus heb ik er ook al wat meer uitstapjes op zitten... tempeltjes bekijken, ik heb ze nu wel gezien... en penissen dat je hier te zien krijgt... wat ze in de moslimkultuur mijden als de pest wordt hier te pas en te onpas naar voren gebracht... blijkbaar is de shiva linga, of de penis van shiva, echt wel een must in de indische architectuur... maar niet enkel shiva linga, hier zie je op de modale tempel elke denkbare erotische stand waarbij twee tot vier mensen betrokken zijn... en dat is dus op/in de tempel... toch wel grappig soms... ook het hele gedoe, want hindoeisme is mij niet volledig duidelijk... hier zitten echt wel mensen die vreemd gekleed gaan omwille van hun geloof... en dan al die kleurtjes, en dan het verbranden van de overledenen, nu, dat had ik dan al gezien in Bali en in Varanasi, maar hier geven ze er dan toch hun eigen nepalese draai aan... en jawel, ook in deze rivier waar de lichamen in terecht komen wassen iets verder op de mensen zich, de ganges is zo uniek blijkbaar niet... zoals de meeste dingen uiteindelijk niet zo uniek zijn...		</p>
		<p>en verder meer, aangezien ik er een vakantie van gemaakt heb, op het dakterras wat uitblazen van de vorige twee maanden, met eventueel soms een biertje erbij... dus dan heb je natuurlijk niet zoveel te vertellen... ik kan natuurlijk een beetje uitwijden over te te volle bussen, 1 keer op het dak moeten kruipen, 1 keer een uur enkel met tippen van de tenen en vingers binnen in de bus gehangen... met de nodige bijna accidenten en bijna verstaanbare conversaties... En 's morgens vanwege het festival, overal muziek en dans op straat, tja, het is hier erg sterk te vergelijken met nieuwjaarke zoete zingen op oudjaar... een hoop erg slecht samenroepende kinderen die er zo in slagen hun financiele situatie te verbeteren... en als het festival gedaan is en de straten zowel als de voorhoofden geel en rood gekleurd zijn, dan keert de rust terug in kathmandu, dus rond een uur of 22.00... echt party animals zijn het hier niet... gelukkiglijk voor mij want ik leef hier ook met het krieken van de dag... De toeristen aan de andere kant, twee van mijn kamergenoten zijn terug gekomen van een tochtje naar het basiskamp van de mount everest... en dus die kerels de bonjour op, en na verloop van tijd is de hotel manager na zijn feestje naar het flikkenbureau kunnen rijden om de mannekes er gaan uit te halen... en achteraf blijkbaar een overdreven en willekeurig handelende politie, maar allemaal afgehandeld met een glimlach... toch wel enigszins een beetje een vreemd land... maar binnen grenzen...		</p>
		<p>Kwestie eten, ik moet nog altijd mijn eerste typisch nepaleese maaltijd eten, dal bath... eerst heb ik vooral Tibetaans en Chinees gegeten, gecombineerd met bakkerij-prulletjes... het is hier, in zware tegenstelling tot de voorgaande tijden, echt soms wel vreten... chowmein, of noem het maar bamigoreng, en nog vele andere gerechten waarvan ik de naam al ben vergeten... Ik heb ook de beetle-nut eens geprobeerd, iedereen zit hiermee zijn of haar tanden te verpesten met dit toch wel vreemde gemixte goede dat iedereen hier zit te kauwen, ik zelf vond het maar matig aangenaam, maar ja, je zal het moeten gewend worden zeker... En af en toe een biertje... wel, bier dus... een grote fles...		</p>
		<p>Het is trouwens menens in nepal, blijkbaar een paar aanslagen en het land een beetje gedestabiliseerd, zo staat het dan hier in de krant, en heel het sociale leven heeft er drie dagen plat gelegen, dus ik maar al te content dat ik daar nu niet meer zit, niet vanwege de spanningen, maar tja, wat doe je dan de hele dag als je nergens openbaar vervoer naar hebt en niet de grens over kunt... Tja, dat lees ik hier in de krant, op de 1.5 pagina van deze engelstalige krant, want mijn hindi is niet zo goed, en de rest... tja, dat gaat dan over de plaatselijke schonen, en de lokale vedetten... ik heb me hier al veel ge-ergerd over de kwaliteit van de media, maar toch, gisteren heeft johan me toch nog even met mijn beide voeten op de grond gebracht door een korte samenvatting te geven van het nieuws zoals het op het belgische scherm komt, en dan moet ik toegeven dat het hier veel interessanter en relevanter was... want in belgie in het nieuws van tegenwoordig toch ook niet van de hoogste (lees: erbarmelijke) kwaliteit..., in ieder geval, nadat osame bin laden weer -waarschijnlijk- herkend is, het rommelt in de rechtse regionen van de Pakistanis, er een Iranier meer dood moet vanwege godslastering en eergisteren in het nieuws, de driedagen al durende hetse in Nepal, alzo de indische krant, gaat alles toch zijn normale gangetje, en daar ga ik dan ook nog efkes over vertellen...		</p>
		<p>ik was dus van plan van vanuit Kathmandu naar een klein stadje halfweg de grens te gaan, voor een dag, en dan verder... maar al dat gedoe met die bussen heeft mijn beslissing doen omslaan in een rechtstreekse rit naar de grens met aangename vertrekuren en aangenaam aankomstuur... jawel, ook bij mij haalt comfort het van tijd tot tijd... het enige dat me dan nog te doen stond na 11 dagen is toch 1 x het nepalese middag EN avond eten te nuttigen... jawel, de allomgekende DAL BATH, oftewel rijst met linzensoep (dat denk ik althans toch), aangevuld met een aardappelensausje en nog meer, maar minder herkenbaar... ik heb er zelfs kip bijgenomen, al weet ik nu weer waarom nu net dat ik vegetarier ben geworden in azie, met kip bedoelen ze hier namelijk letterlijk kip, niet kippenvlees, maar in blokjes gekapte kip, dus aan sommige van die blokjes zit dan wel wat vlees, aan sommige enkel wat vel, en aan sommige stukjes van de wit spul dat er een tikkeltje als vlees uitziet, maar meer de textuur heeft van vlees, en absoluut degoutant smaakt... wel, drie kleine van die blokjes tussen je rijst en de prijs verdubbeld bijna... dus ben ik nu weer vegetarier...		</p>
		<p>Ah ja, bijna vergeten, misschien was het al een tikkeltje duidelijk vanuit mijn wijze van beschrijven, maar ik was niet honderd procent gelukkig met de dal bath, ik heb het dan ook maar voor 40 procent naar binnen kunnen duwen, met duidelijke nadruk op het werkwoorde duwen, althans zo voelde het toch toen ik aan het kauwen was... en dan als klap op de vuurpijl, na deze enigszins dure, en voor mij veel te dure maaltijd vraag ik me daar ook nog een fles water, die vrij gewichtige en duidelijk niet te betrouwen vrouw achter de toog rekent me uiteraard de gebruikelijke extra vijf roepies... ik, gewoontegetrouw zeg dan, 'een fles van 15 roepie', die vrouw, in tegenstelling tot de meeste nepalezen, niet in tegenstelling tot de meeste indiers die ik tot dan toe had ontmoet, wil echter niet plooien, nee hoor, ze houdt vol, al zie je duidelijk in de rond ons staande menigte dat menig persoon een beetje onwennig wordt... het wordt allemaal een beetje agressiever en de menigte wordt beduidend ongemakkelijk aangezien iedereen doorheeft dat die vrouw me te veel aanrekent, en dat ik dat weet, en dat ik duidelijk niet die vijf roepie ging betalen, impasse heeft dat... het eindpunt wordt hier bereikt als de vrouw me gewoon de 20 Rs geeft en haar fles terugzet, wellicht in haar ogen zonder gezichtsverlies, alhoewel ik denk dat menig ander persoon daar anders over denkt, dus ik naar de volgende toog, twee meter verder, en dan zie je de echte onzin, die kerel daar heeft natuurlijk alles gehoord, en hij zal kost wat kost als nepalees proberen ere te herstellen, spijtig genoeg door nog wat meer te liegen, want wat gebeurd er, hij laat mij kiezen tussen een fles van 20 en een fles van 15, er duidelijk op wijzend dat er flessen van 20 zijn... wat dus onzin is... maar goed, ik had mijn fles aan de gewone prijs, en voor de rest kunnen ze daar allemaal de boom in zou ik zo zeggen... maar de omstaanders waren wel aangenaam, zegt die ene kerel tegen mij toen die vrouw haar fles terugnam 'ai, this is a problem' met een gezicht dat liet merken dat hij te doen had met mij... en hij was niet de enige... toch wel erg aardige mensen, die nepalezen...		</p>
		<p>En daarna heb ik op diezelfde bus een student leren kennen, een aardige gast die me heel de grensovergang heeft uitgelegd, en ook bijkomend nog wat nepalese dingetjes, erg handig, uiteindelijk waren we blijkbaar zo 'close' geworden dat hij heel de grensovergang met mij heeft samengedaan, dus hij telkens wachtend op mij, terwijl ik dan weer telkens moest wachten op de schoonmaakploeg van de nepalese grensovergangspost, of de werkbereidheid van de indische ambtenaren... jawel, het kan allemaal toch wel enigszins sneller mits men georganiseerd en gemotiveerd is... ik vrees echter dat in menige instelling hier in india en errond beide nog al beperkt zijn, zowel de organisatie, vanwege absurde vormen van bureaucratie die je hier aan de lijve kan ondervinden doordat je telkens schriftelijk dezelfde onzin over je persoontje moet noteren, en ook wat motivatie betreft, want werken zie je hier zelden, het doet meer denken aan de serie 'collegas' zoals we die op het vlaamse scherm ooit mochten bewonderen...		</p>
		<p>Ik heb dus geen trekking gedaan in nepal, eigenlijk best wel vreemd aangezien je dat daar normalerwijze doet, maar ik had mezelf al getroost dat ik weinig tijd had, in Pakistan al trekking had gedaan, en het toch allemaal genoeg geld kostte om gewoon te gaan wandelen... maar een schuldgevoel en de nieuw ontdekte mogelijkheden in india gaven me genoeg motivatie het daar dan maar eens te proberen... In die trek stonden we plots opnieuw in Nepal, het was dan ook een trek langs de grens tussen Nepal en India, over de rug van een bergketen op een 2600 tot 3600 meter hoogte. En zodoende heb ik dus toch nog in nepal door de bergen getrokken, en ook kleine nepaleese bergdorpjes gezien waar we dan ook gegeten hebben (jak, neen geen uiting van afkeer maar wel degelijk verwijzend naar het koe-achtig beest) en geslapen...		</p>
		<p>W. 		</p>
		<p>
		
	</div>

</div>

<br><br>

</body>
</html>

