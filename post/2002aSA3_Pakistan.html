<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2002 Southern Asia</title>

</head>

<body>

<div class="container">

	<div class="col-md-9">
	<br/>
	<br/>

		<p>En dan veranderde het... het werd een beetje meer reizen... Het was echt een rush, zo vanachter in een pickup door de woestijn, naar een land met toch wel een reputatie en ik wist er niks vanaf... dat gaat door je heen als je daar zit, intens, zo moet het zijn. Na wat controle posten de grensovergang, uiteraard word ik daar als enige toerist van een voorkeursbehandeling voorzien, ik was er door na een tiental minuten om dan uiteraard de volgende uitdaging aan te gaan, je hebt daar namelijk van die mensen die alle mogelijke moeite doen om je aan een voor jou enorm gunstig tarief aan pakistaans geld te doen geraken, zo vriendelijk zijn ze wel, de teleurstelling was dan ook groot dat ik zijn goedheid niet serieus nam en uiteindelijk een 20 percent betere rate kreeg iets verder op in dat woestijndorpje, man man man, mijn eerste contacten met pakistan, rommel, woestijn, rommel, dromedarissen, rommel, en een persoon die me spontaan een lift aanbood... 		</p>
		<p>al bij al voelde ik me nu pas echt de reiziger zoals ik dat gewoon was... Na wat gezever heb ik ook een anderhalve dollar van mijn busticket afgepingeld gekregen, ongetwijfeld nog teveel betaald, maar in tegenstelling tot Iran is dit wel zijn geld waard... geen dure Volvo toestanden, ik stap dus in in die rijdende kerstboom met flitsende lichtjes langs de hele voorgevel en een halve tuin hangend aan de vooruit om daar ergens ingepakt te worden tussen de stoeljes waar trouwens meer aan kapot was dan nog heel, zie ik daar ineens iemand op de grond roggelen, hmmm, smakelijk, even later probeerd iemand zijn pen uit op de stoel voor hem... ok, tja, ik was zeker niet meer in Iran... maar sommige dingen bleven, ik vroeg wat water maar blijkbaar was de grote bidon nog niet gevuld dus kreeg ik gewoon een fles water gratis... en dat kost geld in Pakistan... dus, ik voelde me al onmiddelijk erg welkom in dit voor de rest erg ruwe woestijndorpje... Dus, na een half uur in die kerstboom een eerste checkpost, na nog een half uur, een tweede, dat ging allemaal zo traag, en voor de rest woestijn, maar wel cool daar in de woestijn, en dan is de vertraging niet alleen voor de checkposten, neen hoor, plots stopt de bus en dan zit je daar plots helemaal alleen, al de rest is bidden, dat gebeurt naar moslimtraditie vijf maal per dag, en in een busrit van 12 uur (7 uur vanuit Kerman, 2 uur wandelen naar consulaat, 1 uur naar grens, 1 uur over de grens, en dan 12 uur bus, het begint te wegen...) kan je je voorstellen dat je dan ook geregeld efkes stil staat. En om alles echt traag te laten verlopen bleek onze bus ook nog eens vol te zitten met smokkelwaar, zeep uit Iran, dus die hele bus werd bijgevolg leeggehaald, man man, weer wachten, het hield niet op... Ik bleef me in toenemende mate verbazen over de hoeveelheid smokkelwaar dat daar overal tussenuit werd gehaald, ik had dat niet door, maar de berg die naast de bus verscheen werd alsmaar groter.		</p>
		<p>Ik kan dus eerlijk zeggen dat dit al een van de meest interessante dagen is geweest in mijn huidige reis, de mensen komen allemaal wel eens praten met mij en ik word hier goed verzorgd, ik kom dus uiteindelijk aan in de hoofdstad van Baluchistan, Quetta, een provincie van Pakistan, maar een hoofdstad kan je het niet noemen, al ziet het er iets degelijker uit dan de grensstad Taftan, toch kan je je niet van de indruk ontdoen dat het hier niet meer is dan een veredelde zandbak....maar wel een interessante mix van culturen, zoals meerde pakistaanse etnische groepen waaronder de taliban, en nog wat extremistische splintergroepen, ongetwijfeld, je ziet ook overal geweren op straat, maar onveilig voel je je niet, dat komt dan ongetwijfeld door die kerel die je op de bus helpt, of die andere kerel die dan uiteindelijk die busrit betaald, of die andere kerel die je daaropvolgende maaltijd betaald, of die kerels die je uitnodigen in hun huis (geen tijd voor) neen, alles loopt hier best ok, ik moet enkel nog wat toeristen vinden want ik zit hier met een minimum aan informatie over de bezienswaardigheden in Pakistan en ik heb mezelf beloofd het hier toch minstens 10 dagen uit te houden, 10 dagen van de 2 maanden die ik van die vriendelijke man in de ambassade van Teheran had gekregen...		</p>
		<p>Minder aangenaam zijn echter wel ontmoetingen zoals...<br/>wat is je naam.... Wilfried<br/>ben je een moslim .... <br/>euh, hmmm is dit vraag nummer twee, vraag dan tenminste van welk land kom je of wat doe je thuis.... dus godsdienst is hier best wel iets belangrijks... en ik weet niet hoe ik hier als atheist goed, aangepast en eerlijk kan op antwoorden... maar dat zien we wel... Voor de rest is het hier wel aangenaam om eens rond te lopen, vrij ruw en speciaal, vooral de mix van culturen... en vertwijfelde gezichten als ik zeg dat ik verder naar India trek, die dan onmiddelijk opklaren als ik broederland Bangladesh als toekomstige bestemming vermeld....Dus, mijn eerste ervaringen in pakiland zijn best wel geslaagd... Ik ben benieuwd wat het nog gaat geven, wat het eten betreft is het hier veel beter dan in Iran, zoals mijn Poolse kameraad me al had aangegeven, te pikant en teveel kebab, ik denk dan, dat kan niet slecht zijn. Het is ook wel ietsje duurder dan Iran. En het is in tegenstelling tot Iran toch wel een kleurrijke bende. Mensen met paard en kar,  een man met beer aan de leiband, dromedarissen, schapen met heel lange oren, en nog wat andere diersoorten, maar de meest interessante is de mens, hier heet dat man, want net zoals in het oosten van Turkije zie je hier in Quetta bijna geen vrouwen, en die je ziet zie je zelden het gezicht van, maar aangezien de jonge meisjes hier echt wel opvallend mooie beenderstructuur hebben, ga ik ervan uit de de vrouwen eens volwassen hier best wel aantrekkelijk zijn, en mager, en soms met groene of zelfs blauwe ogen, je ziet hier zelfs opvallend veel rosse mensen en dat staat wel op hun donkere huid... zo van dat ros ros... En die venten hebben bijna allemaal van die pyjama achtige pakjes aan, shalwar kamiz, echt wel cool, en dat is dan handig om in het midden van de straat te gaan zitten urineren, al die mannen blijken dat hier te doen, met zo een grote slip van voor en van achter zie je dan gewoon een gehurkte man, maar ondertussen weet je wel beter...
		</p>
		<p>ik heb gisteren wat gepraat met de politiek verantwoordelijke voor economie en ben hier en daar mee uitgenodigd voor een kopje thee, eigenlijk sterk gelijkaardig aan Iran, enkel, hier voel je duidelijk dat je in een ander continent bent aanbeland, en niet omwille van de gebouwen... nochthans, voorbij-kruipen blijft hier ook een nationale bezigheid, waarom wachten tot de toerist zijn vraag gesteld heeft, laten we toch steeds meer leunen tegen hem totdat hij helemaal met zijn gezicht tegen de muur staat ipv aan het loket en dan kan je toch gewoon zelf vragen stellen, die toerist heeft toch tijd genoeg... en hij moet wel... ook nog altijd een uitdaging is de goede informatie verstrekking... nee, je moet met de trein, dat is veel beter want.... even later, waarom ga je niet met de bus, dat is toch veel beter.... je wordt hier horendol, soms weet je niet wat je moet doen, vragen stellen aan die mensen of net geen vragen stellen... en liegen dat kennen ze hier ook, en dan heb ik het niet enkel over hoge prijzen voor toeristen, maar gewoon disinformatie... nu goed, niks aan te doen, in ieder geval, ik heb mijn treinticket gekocht, voor minder dan 400 fr mag ik twee dagen van mij bed genieten in de trein.... 48 uur, tis groot en het gaat traag, ben ik blij dat ik voorzien ben van die interessante cursus statistiek die ik bij heb..., en toch wel goed, het blijkt dat de trein wel interessant is want die stopt in alle plaatsen, wel maar een uur, maar goed, dat is toch wel cool want dan kan je die plaatsen bezoeken, hiermee bedoelen ze ongetwijfeld het treinstation van al die plaatsen... wel ja, we zien wel wat dat geeft, dat is ook toerisme... ik ben nu ook voorzien van wat mapjes van de plaatsen waar ik heen ga, dat konden ze toch kwijt op de toeristendienst, voor de rest wisten ze niet veel te vertellen, in ieder geval, ik ben van plan van naar Gilgit te reizen, dus binnen een drietal dagen als ik daar uiteindelijk aankom zal het erg koud zijn, en dan ook nog verder naar Peshawar langs de harrau valley, de Khyber pass in, langs Afghanistan en dan naar Lahore, richting Delhi....		</p>
		<p>Pakistan is een eerdere Britse kolonie, je verwacht dan dat je met Engels hier een heel end geraakt. Wel, soms. Maar het loopt niet altijd even vlot. Bijvoorbeeld, ik wil weten hoe je -no problem- zegt in Urdu, de taal daar in Pakistan... dus, English water , urdu panii... English no problem , urdu ......., het antwoord, NO PROBLEM. En dat is dan na een vijftal minuten proberen nog steeds zo, maar goed, de kennis van het Engels is hier toch al een pak beter dan bij de Iraniers... daar bleek de vraag wanneer de vakantie voor Iraanse studenten viel uit te monden in een opsomming van alle maanden, en uiteindelijk hebben we het er na 20 minuten uitgekregen.... man man man, tja, culturele diversiteit noemen ze dat, maar het is soms moeilijk het niet als totaal simpel te zien... maar goed, je ontmoet hier dan ook mensen van alle slag... sommige al wat vriendelijker dan anderen, en vooral ook wat intelligenter dan anderen... ik heb net nog naast een vriendelijke taliban gezeten...Maar dat is reizen nu eenmaal...		</p>
		<p>Nu, dat treinticketje... wel, dus ik had een treinticketje besteld, die kerel tegen mij dat het 48 uren ging duren, maar goed, voor de ervaring, waarom niet denk je dan... Maar toen bleek er toch enigszins een accidentje te zijn gebeurt op de enige rail richting noorden waarnaartoe ik zou gaan.... geen probleem wisten ze me te vertellen op het treinstation, en ik geloof dat dan uiteraard ook... Toch was het opvallende hoeveel mensen mij vertelden dat er geen trein zou zijn... dus ik terug, en alles toe, midden van de dag.... en jawel, er zouden drie dagen geen treinen meer rijden richting noord... en dan zit je daar met je treinticketje en alles is dicht, ne gast op straat had me al verteld dat ik mijn geld normaal niet zou terugkrijgen wat ik absurd vind, af te wachten... Dus ik geprobeerd langs achter in het treinstation aangezien aan de voorkant alles dicht was, komen daar een aantal gasten aan en ik vertel dat ik mijn geld terug wil en die vertellen mij dat ik morgen maar zou moeten terugkomen, wat ik niet van plan was aangezien ik de eerste bus naar het noorden dacht te nemen... ik er toch maar op staan dat ik zelf vanachter informatie zou willen inwinnen, en ja hoor, onmiddelijk mijn geld terug... maw, de informatie die je hier al dan niet krijgt, daar kan je niet veel staat op maken... Spijtig genoeg was het dan al aan de late kant en moest ik nog een bus en het busstation vinden... en jawel hoor, geen bussen meer, vandaag niet en morgen niet.... euh, ellende... toch maar aandringen, nu met de hulp van een vrijwillige vertaler en na een tijdje vind ik dan plots uit het niets een zitje in de bus binnen 5 minuten naar Lahore, ok dus.... zit je daar in je zitje en stappen er daar nog veel extra bij op, de hele gangpad zat ook nog vol, ik had misschien dus wel het laatste zitje maar ik kon dus blijkbaar zowiezo nog mee als al die andere na mij er ook nog inkonden... er was daar maar een probleem, ik zat blijkbaar naast het figuur van de dag... een man met overwicht alleen overstegen door zijn arrogante kop en vadsige houding... die vond het maar niks dat ik naast hem zou willen gaan zitten, en dat was duidelijk aan zijn gezicht, ondertussen zijn die Pakistani mekaar al rustig in de haren aan het vliegen want hier in dit land, net zoals in Iran, is het ieder voor zich, dus als je een stoeltje hebt, in je hand, dan geef je dat geen seconde weg of je bent het kwijt.... tja, ik meen het als ik zeg dat ze niet een al te vriendelijke indruk maken... ze zijn een beetje ruw van aard... op een moment wordt er daar iemand gewoon van de bus gesleurd..... met zijn kraag, .... En bij alles moeten die zo een kabaal maken, iemand zit een klein beetje op de verkeerde plaats en dit is genoeg voor een probleem, een verkoper komt binnen en begint die asshole naast mij van zijn tak te maken... wel, ik weet niet wat ze zegden maar vriendelijk was het volgens mij niet...		</p>
		<p>Nu, je kan al voorstellen dat die bussen niet op maat gemaakt zijn van de volwassen noord nederlandse man, en als je dan naast een gezette patriarch zit die zich alle Al Bundy houdingen eigen heeft gemaakt dan kan dit wel eens minder aangename gevolgen hebben voor de persoon er naast, in casu ik dus... op zich wil ik daar als cultuur-relativist dan best nog wel mee leven, maar toen hij besliste dat een kleermakerhouding op zijn zetel wel eens aangenaam kon zitten moet ik zeggen dat mijn tolerantie duidelijke klappen kreeg.... als je mijn beschrijving over postuur van die gast hebt gelezen kan je je misschien wel voorstellen dat hij niet onmiddelijk de prijs zal winnen -kleermakerszit in beperkte ruimten- en aangezien je dan met je voeten grip verliest en er toch wel enigszins vliedend bochtwerk komt bij kijken zoch hij steun aan de zijkant, dus met zijn arm netjes voor mijn gezicht, neen, het leven lijkt hier erg simpel, zie gewoon naar jezelf en de sterkste heeft altijd gelijk.... ik kom zo bijvoorbeeld de bus binnen en daar ligt mijn lieve walrus te wachten met ogen vol disinteresse zoals je je die kan voorstellen bij een hond die voor de kackel ligt.... en dan moet je daar een drietal minuten gewoon op staan kijken vooraleer hij voor je plaatsmaakt... fuck wat een debiele assholes,		</p>
		<p>en er zat daar een vrouw, jawel, 1 vrouw van voren in de bus, ik weet niet wat de buschauffeur meer in het oog gehad heeft, de weg of die vrouw, en als dan duidelijk blijkt dat een jongere sexgenoot met veel meer durf duidelijk in de goeie richting evolueert met zijn paringsdans dan krijgt gewoon -een derde- wel een of andere opmerking te verwerken, voor zover mijn intuitie, alles netjes volgens rang, maar goed, die ene gast scoorde duidelijk bij die madam en de rest lachte heel erg groen mee... maar er zaten daar ook aardige gasten bij, met andere woorden, gratis eten en drank.... en wat informatie hier en daar.... zo vind ik bijvoorbeeld ook uit dat de trein geen 48 uur duurt maar enkel 24 net zoals de bus.... maw, er wordt hier onzin verteld dat je het niet kan geloven... en omdat die overgeile buschauffeur en die gerangordende reeks mannelijke assholes perse alles op het gemak wilden doen kom ik dan ook nog eens volledig leeg en ellendig in Lahore aan, in de donker, sjans dat 1 van die vriendelijke gasten die half zijn eten had afgestaan aan mij er ook voor gezorgd dat ik op de juiste bus zat... die dingen laten je dan toch zien dat er ook goeie dingen in de wereld zijn		</p>
		<p>Goeie dingen, dat kan zeker niet gezegd worden van de muziek, en hiermee bedoel ik niet dat ik niet ben te vinden voor Pakistaanse en Indische muziek maar het is de distortion erbij die misschien toch een beetje te veel van het goede is... je weet wel, je zet de muziek luid genoeg zodat je er bijna niets meer aan hebt... en als je dan de drie cassetjes die je hebt nog voortdurend te pas en te onpas omwisseld en van volume veranderd is de echt esthetische waarde toch wel enigszins beperkt... en dat geldt dus ook allemaal gedurende de nacht, het enige wat je nodig hebt voor deze formule is 1 gast die die madam niet gaat kunnen krijgen en dat allemaal op muziek afreageert, 1 andere gast die die madam ook niet gaat kunnen krijgen en dat allemaal op zijn ondergeschikten uitreageert en een erg matige geluidsinstallatie... Wat een feest toen ik uiteindelijk op mijn bestemming aankwam en vernam dat er nog plaats was voor mij... eindelijk rust... en een paar andere toeristen... was wel aangenaam na de vorige drie dagen bijna volledig op mezelf... In ieder geval, pakistan heeft heel wat te bieden, spijtig genoeg zal ik ongetwijfeld weer te weinig tijd hebben... maar goed, je kan niet alles hebben... en ik ben nu wel content dat ik toch niet langer in Iran ben gebleven... dan kan ik die dagen hier spenderen, blijkbaar zijn de toeristen hier die van Iran kwamen het met mij eens dat Pakistan een aangenamer land is om in te reizen... blijkbaar kreeg de langharige blonde zweed nog al wat naar zijn kop gezwierd, allemaal scheldwoorden en dergelijke, blijkbaar voor zijn lange haren... tja, en zo heeft iedereen zijn verhalen over Iran... Maar goed, de dingen zijn zoals ze zijn...		</p>
		<p>Na de vele kilometers, het snelle reizen, eindelijk nog eens wat toeristen rond mij, ik heb een vakantiedag genomen, gewoon binnen gebleven in de hostel. En ik moet zeggen, ook de dagen erna was ik amper in beweging te krijgen. Het was dus blijkbaar toch wel eens nodig van eens een pauze te nemen, het was nogal hectisch en intens geweest. Pas op dag drie ben ik effectief iets gaan bezichtigen, dat is lui. Maar het was wel eens plezant, met mijn vrienden in Lahore, jawel, terug onder de toeristen gekomen wordt je toch weer bewust van de diversiteit aan toeristen en vooral de vreemde geaardheid van sommigen… soms denk je dat je een of andere psychiatrische patient voor je hebt, te lang om hier uit te leggen, maar misschien kort: ik heb er een soort tafelbiljard gespeeld, ik was er bijzonder slecht in, en die andere, in mijn ogen zwaar onder invloed of totaal psychotisch, die deed alles om zelf te verliezen… echt wel een vreemde situatie… iedereen zat er zo maar wat ongemakkelijk bij…
		en van anderen verschiet je van wat ze allemaal al gedaan hebben… een italiaan die al 14 jaar reist bijvoorbeeld, of een kerel die met een moto de wereld rond rijdt… of een sloveen die met zijn fiets door Pakistan en China en dergelijke reed, die wist me te vertellen van die twee gasten die met de fiets door Afghanistan aan het krossen waren, nu dus… en dan nog niet te spreken van al die jappaners die nu in Afghanistan zitten, maar goed, dat is allemaal vooruit lopen op de zaak, dus ik zat nog in Lahore waar ik het fort en een moskee heb bezocht, en hier zie je dan al een duidelijk verschil met Iran, inkomprijs is vier roepies, dus nog geen drie frank, en voor toeristen, zelfde prijs, dus geen discriminatie of uitzuigerij, blijkbaar is het zo ook mogelijk. Trouwens, ik zit hier te mailen, komt er een zestal pakistani binnen met 1 toerist en die vragen aan die zweed een kamer????? wel, die legt uit dat de eigenaar er niet is... maar dat dringt blijkbaar niet door, 6 pakistani om 1 toerist te begeleiden, je ziet hier de gekste dingen, wel misschien niet de gekste maar soms kan je er toch echt niet aan uit...		</p>
		<p>Dus na mijn city-bezoek de trein genomen… dus je koopt een ticketje, en je wacht op de trein, eens ingestapt zegt men mij in Urdu, dat is de officiele taal hier, zegt men mij dat de olifanten groen zien of iets dergelijks, ik heb er geen flauw idée van maar het leek duidelijk dat er iets net volledig in orde was met het ticketje… dus dan maar naar iemand met een officieel erkenningsteken… en jawel hoor, hiervan verstond ik toch al iets van bla bla other bla man bla…. En in samenspraak met de wijzende vinger ben ik dan op zoek gegaan naar een man die kaartjes schreef, en die wist me in weeral wat beter engels te vermelden dat 'this train ticket, need ticket for reservation' en ook 'counter 1' dus met andere woorden, als je hier een treinkaartje koopt dan moet je ook een reserveringskaartje kopen, dat doe je niet in een beweging, neen hoor, daar zijn twee aparte lokketten voor…  Maar na dit interessante voorval bleek mijn treinrit al snel een success, eerst kreeg ik een brief met een verwelkoming tot Pakistaan van een medereiziger… en vervolgens stapten die allemaal af zodanig dat ik van vervelend zitje naar meer dan behoorlijke slaapbank werd gepromoveerd…		</p>
		<p>In Peshawar tegen de Afghaanse grens is het enigszins terug zoals in Quetta, een diverse mengelmoes en allemaal een beetje ruw… en dan vraag je wat is dit voor eten en hoeveel kost dat, een voorbijganger vertaalt en betaalt… zo heb ik hier al vanalles gratis gekregen, niet dat je dat wilt maar die mensen kunnen het niet laten van al mijn kleine kosten op hun te nemen, en niet enkel met eten, ik vraag iemand de weg en deze kerel bestelt voor mij een riksjaw, en brengt me naar mijn hotel, voor mij uiteraard gratis… soms echter wil het wel eens tegenzitten, heb ik me daar ne flik op de nek gehaald, je kan ze je voorstellen, een minimum aan engels maar er toch al zelfvoldaan over, en dan fier dat je mij aan de haak slaat, jawel, hij mocht mijn eten en drinken betalen, hij heeft dan ook terstond zijn kameraad en broer wandelen gestuurd om zijn volledige aandacht op mijn persoon, onschuldig slachtoffer, te storten… die kerel met mij de hele stad rond en maar vannalles laten zien, niet dat mij dat wat interesseerde want ik dacht hoe langer dat jij hier met mij staat de minder kans ik heb om iemand interessants te leren kennen… maar goed, dat neem je er dan bij… spijtig genoeg ging het van kwaad naar erger, die flurk wist natuurlijk van geen ophouden en had eigenhandig beslist dat wij beste vrienden aller tijden waren, dus toen ik hem zei dat ik naar mijn hotel ging duurde het ook een heel tijdje voor hij zijn engelse vertaalknop had terug gevonden… maar goed, uiteindelijk hem toch duidelijk kunnen maken dat ik naar mijn hotel zou gaan… uiteraard ging hij mij daar brengen, al dacht ik niet dat hij ook maar een idée had van waar ik zou moeten zijn, maar hij stond erop zoals het een boezemvriend betaamt van me te begeleiden…		</p>
		<p>Nadat ik dan toch opgegeven had hem te zeggen dat hij me niet zou mogen begeleiden en me al volledig geconcentreerd had op 'maar je kan niet mee binnen in het geusthouse want alleen toeristen mogen dat' zijn we dus op pad vertrokken… en de avond had al haar stressvolle momenten, vanaf nu ging het feest echt beginnen… ineens blijkt die kerel dus verloren te lopen, dus diezelfde kerel die het echt wel verstandig vond van mij niet alleen naar huis te laten gaan, ik ben er zeker van dat ik na enkele keren de weg vragen recht naar mijn hotel zou kunnen gegaan zijn, diezelfde kerel is dan de oorzaak van al die extra tijd terwijl je voeten al moe zijn, lopen in het oninteressante deel van de stad, maar net vooraleer ik door had dat we verloren liepen nam hij mijn hand vast, nu, ik ben dat al gewend van in Turkije en Iran, al moet ik toch telkens nog wel eens slikken… maar als je dan beseft dat je verloren gelopen bent en die hand nog lang moet vasthouden begin je toch een tegenoffensief… spijtig genoeg hadden zijn totale set van vijf hersencellen unaniem besloten tot 'neem hand van boezemvriend'… niks aan te doen, maar ik voelde mijn frustratie, dus ik dacht, eventjes koelen en vragen waarom hij mijn hand vastnam, een goed middle om frustratie weg te krijgen is erover te praten dacht ik zo… maar blijkbaar, onze man met al zijn vrienden in engeland met wie hij engels praatte had toch problemen met enkele toch wel enigszins belangrijke woorden zoals WHY…. dat bleek uit zijn onkunde iets te verstaan van volgende zin 'why you take my hand', jawel, zijn engelse vertaalknop deed het weer effen niet meer… ben ik me daar toch een beetje uit mijn kram geschoten en daarna bleek het weer wat rustiger, in ieder geval had hij mijn hand niet meer vast, en wat doet die gast, die geeft me zijn foto…. Wat in godsnaam moet ik met een foto van een kerel ergens in pakistan die mij vier uur heeft gevolgd en gevoederd…. Fuck…. Ellende, ziet die natuurlijk in mijn porteffeuille mijn pasfoto's zitten, ik dacht dat hij ging beginnen wenen toen ik hem zei dat ik die niet kon geven want dat ik ze zelf nodig had… ik ging daar mijn foto's niet aan verprutsen…		</p>
		<p>Maar goed, effe later wat afgekoeld bij een nederlands koppel dat met de auto door Pakistan trok maar zonet een accident hadden gehad, zij ok, de auto helemaal niet, en die mensen waren een goede bron van informatie en hebben ook mijn verdere planning bepaald… En verder heb ik dan nog wat gepraat met een paar Jappanners die Afghanistan gingen verkennen of gingen bezoeken… dat is nu echt wel de nummer 1 plaats voor die kerels, en het is hier trouwens in Pakistan bijna al Jappanner wat de klok slaat, ik denk dat 70 percent van de toeristen die ik ben tegengekomen Jappanner was… het is natuurlijk maar een inschatting, maar het is echt opvallend…		</p>
		<p>En dan richting noord… met het busje door prachtige valleien, de SWAT vallei, en plots bij een checkpost krijgt 1 van die flikken mij in het oog… ok, dat voorspelde niet veel goeds aan die gast zijn gezicht te zien, plots een hele oproer… ik had van dat Nederlands koppel al gehoord dat die escortes van politie kregen in bepaalde gebieden, want ze willen in Pakistan alles doen om het toerisme terug te winnen, zelfs het gehele politiekorps inschakelen indien nodig… en jawel hoor, mijn eigenste gewapende escort… Dus misschien toepasselijk als ik hier een woordje uitleg geef bij het gevaar dat ik hier in Pakistan nu in realiteit loop…. Het probleem zit hem eigenlijk bij de oorlog met Afghanistan, je weet wel, in een poging het gezicht en de eerbaarheid van de Verenigde Staten te redden na 11 september heeft onze vriend Bush besloten van zijn focus te leggen op het torpederen van de woestijnen in Afghanistan, hopende dat Osama zulk een ding op de kop zou krijgen…. Nu, er zijn twee soorten moslims in Pakistan, je hebt de soemnis of iets dergelijks, de meer harde lijn van de twee, en de ismailis of zoiets, de duidelijk zachtere lijn… nu, sommige van die soemnis hebben om een of andere duistere redden moeite een onderscheid te maken tussen Amerikaanse politiek, Engels politiek gegatlek aan de ene kant en de Europese burger aan de andere kant… daarenboven zien zij de reactie van Bush als gericht tegen de moslims, en hier heb je dan een sterk wij gevoel dat zegt dat alle moslims, voor welke reden dan ook zich moeten verenigen in hun frustratie…. Zet deze basis samen met een hoge graad van ongeschooldheid en een totale onwetenheid over de wereld buiten Pakistan, en dan heb je enigszins een gevaarlijke situatie… maar de Koran, het heilig boek der moslims, verbiedt moslims andere mensen te doden, dus in zekere zin moet je hier enkel schrik hebben van die enkele zonderling die het toch in zijn hoofd haalt om zich op een toerist te storten… dus al bij al valt het wel mee, het gevaar, en beperkt het zich voor elk zich normaal gedragend toerist tot enkele vervelende voorvalletjes en frustrerend gezaag en onzin rond uw kop…. In het noorden, waar de ismailies of hoe ze ook mogen heten zitten, daar is het dus heel anders, en naar mijn mening veel veiliger dan de meeste Europese plaatsen… maar mocht je hier reizen, een goeie indicator voor gevaar is de lengte van de baard, de langer de minder gezond de situatie…		</p>
		<p>Zoals ik dus zei, ik naar het meer gematigde noorden, en dat door de valleien samen met mijn vriend de agent met zijn groot geweer… komen we in het volgende stadje aan, even naar het politiekantoor, mijn gegevens noteren, en dan naar hetvolgende stadje, mijn gegevens noteren, ik ken tegenwoordig heel mijn paspoort van buiten… En aangezien ik er een beetje Patan uitzie volgens de locals, dus west Pakistaans tot Iraans, zien ze me nog niet eens zitten in die bus… maar nu met zo een flik naast mij, wel, hoe kan je nog duidelijker aangeven dat er een toerist in de bus zit… maar goed… de valleien waren prachtig en halfweg moest ik een paar uurtjes wachten en zodoende ben ik bij iemand thuis uitgenodigd voor een dineetje… was wel een interessante babbel voor de verandering… en dan weer verder voor de volgende helft, nog maar eens 10 uur, tja, de afstanden en de tijden ervoor nodig lopen hier snel op… heb tot op vandaag naar schatting in Pakistan alleen al bijna 4000 kilometer gereisd… En dan in Gilgit aangekomen, naar het hotel en ik krijg daar plots het gevoel, wat doe ik hier, hier is niks te doen, maar in Pakistan is dat geen probleem, je neemt gewoon drie uur later een volgende bus naar het volgende stadje, betalen voor het hotel hoef je niet en vriendelijk blijven ze toch… maar vooral, deze streek is zelfvoorzienend… en kan in elk ander jaar teren op toerisme, dus met andere woorden, het betreft hier een vrij rijke streek… als je weet dat een maandloon voor standaarwerk iets van een 1800 frank bedraagt en dat iemand die met toeristen werkt gemakkelijk 1000 frank per dag binnenrijft…		</p>
		<p>Dus ik naar het volgende stadje, en dat is een echte aanrader… Karimabad… een prachtige vallei… omgeven door de echte bergen… je weet wel, die van + 7000 meter… bedekt met eeuwige sneeuw, en dan kan je hier voor de lol even naar het basiskamp wandelen, een drietal uren stijl tegen de rotsige bergwand op, langs een bergriviertje… prachtig… kom ik daar boven, zitten daar wat locals die door het tegenvallend toerisme er dan maar zelf op uit getrokken zijn, toch niets te doen… en die mannen mij uitgelegd welke bloemen ik moest plukken voor thee te maken, was wel plezant… De dag erna, iets soortgelijks gedaan, en het fijne aan onze vriend bush is dat hij mij het plezier geeft van al die ervaring volledig alleen te laten doormaken… het is wel minder interessant alleen te zijn als je verloren bent gelopen, nog maar eens, en omsingeld door stijle bergwanden… dat was nog veel erger in het volgende dorpje Minapin met bijbehorende berg Rakaposhi, tot 7780 meter hoog, hier ben ik ook naar het basiskamp getrokken, 3500 meter…. Vier uur tegen de stijle bergwand op… foew, maar wel het eerste deel zonder rugzak, die hing op de ezel van een van die lokalen… eens boven, helemaal alleen, moet je langs die steile rotswand af, echt wel steil, en diep, met op sommige plaatsen minder dan tien centimeter om je voet te zetten… achteraf gevraagd aan iemand die ik op de terugweg tegenkwam of ik wel de juiste weg genomen had, ik was namelijk voor zover ik weet op reis nog nooit zo bang geweest… maar blijkbaar is dat de juiste weg en voor die lokalen en die reeks toeristen die daar komt geen probleem, al gaf hij wel toe dat er nog al hadden geklaagd van schrik… Maar daarboven, omgeven door gletsjers en eeuwige sneeuw op hoge bergtoppen, bekijkend vanuit een ingesloten grasvlakte… het is de moeite…		</p>
		<p>En om efkes een idée te geven van de ingestorte toeristenstroom, het enige hotel in Minapin, in een streek aanbevolen door de gidsboeken, heeft de laatste twee maanden slechts 35 personen gelogeerd, waaronder meer dan de helft jappaners, een koreaan, een canadees en voor de rest nog wat europeanen… maar dat in een streek waar normaal de ene toerist na de andere tegenkomt als je gaat trekken, nu overal alleen. En ook de prijzen naar naarvenant, ik leef hier in dit land waar menig persoon mijn eten betaalt, waar hotels tussen iets minder dan een dollar tot iets meer dan twee dollar kosten… voor een 6 dollar per dag… echt wel goedkoop hier… dus zeker een reisadvies waardig… en dat vooral wat het noorden betreft, tenzij je bergen maar niks vindt uiteraard…		</p>
		<p>Er zijn natuurlijk ook wel een aantal minpunten aan reizen in Pakistan, de pre-occupatie van de mannen aangaande seks kan wel eens uitputtend en vervelend zijn, altijd die stereotype opmerkingen over de overvrije westerse wereld waar iedereen met iedereen bezig is… en ook, maar vooral in het centrum en zuiden de focus op godsdienst… alsof dat het enige belangrijke is in de wereld, en voor hen is dat misschien, maar als toerist word je daar dan willens nillens mee ingesleurd… Ook enigszins vervelend, en dat vind je in de meeste van dergelijke landen, de onwetenheid, zo hoor je iemand zeggen dat belgie in azie ligt???? Tja, zoals ik zei, blijkbaar zie ik er een beetje Patan uit… en dat zijn engels nog niet goed genoeg was, maar als hij met mij oefende dan kon hij toch naar duitsland (hij wist niet dat mensen dar duits praten, de logica is simpel, de duitsers die hij hier tegenkomt praten toch engels…) ah ja, hij stond versteld van mijn opmerking dat cricket niet zo een populaire sport was, op wereldvlak dus, en enkel beperkt tot engelse oud kolonie-en… daar kon hij niet bij, dat is toch de interessantste sport… en de onafhankelijkheidsdag is een belangrijke dag voor moslims… euh, voor Pakistanis verbeterde ik hem, Iran viert een andere onafhankelijkheid… goed dat hij dat toch inzag, maar dan zie je hoe snel men hier muslim en Pakistani en dergelijke als gelijk ziet… en ze hebben hier zo een groepsgevoel dat iedereen de anderen zit neer te praten, iemand van Peshawar zegt dat de mensen in Lahore onvriendelijk zijn, en in het noorden in het saai want daar zijn enkel bergen terwijl in Peshawar, dat zijn de vriendelijkste mensen en je kan er gerust een maand verblijven…. En hetzelfde verhaal is toe te passen op alle steden die ik hier heb gezien…		</p>
		<p>En dan de typische 'ik praat media na'… de indiers hebben 100000 van onze mensen gedood, ik vraag, hoe 100000 samen aan beide kanten of 100000 pakistanis… wel antwoord die, 100000 pakies, er zijn echter ook wel een paar indiers gedood door de pakistaanse helden…. wist hij hier nog aan toe te voegen…. Jezelf inhouden is hier dikwijls de boodschap, ik heb eigenlijk te veel mijn mening over al die zaken om dat hier allemaal aan te horen, want de redeneringen zijn hier doorgaans ongelooflijk oppervlakkig, gebiast en simpel…. Maar tja, dit is niet het enige land dat daaraan leidt… 		</p>
		<p>Terug naar het centrum, de hoofdstad in, en de tweelingstad zoals die genoemd wordt, Islamabad en Rawalpindi. De eerste is de echte hoofdstad, voor een groot stuk ordelijk, met de belangrijke gebouwen. Een vreemde stad, een mix van residentiele woningen en krotten, netjes opgebouwd uit vierkante straatpatronen, met telkens in het midden een winkelcomplex... toch wel een vreemd en verassend land.... Een hoofdstad waar ook met paard en kar gereden wordt, met brede lanen en beperkt verkeer, zelfs gras. 
		De tweede, er vlak bij, een chaos van jewelste, met armoede langs alle kanten. Rawalpindi, het verkeer is er overal, de uitlaatgassen, de kleine steegjes, de rommel, het lawaai. Hier zie je veel tenten staan, maar dan tenten gemaakt van afval bovenop een vuilnisbelt... sommige plaatsen zijn hier echt wel niet in te schatten zo armzalig... en overal zijn ze aan het bouwen, behalve in de vele plaatsen waar er niet bebouwing is, het geeft daar erg aangename natuur, met veel buffels en enkele dromedarissen om het geheel een ietsje extra cachet te geven... Overal van die vettige Pakistanis zoals je ze ook elders wel tegenkomt, mensen die voortdurend een tuf maraton aan het houden zijn, of dat nu in de bus is of op straat... dit is het feitelijke centrum vam de hoofdstad wat de mensen en industrie betreft... maar toch ook niet echt interessant, op de armoede na... 
		</p>
		<p>Ok, einde hoofdstad, met de trein naar lahore, doorgaans best wel aangenaam zitten, tot natuurlijk die vader met zijn twee kinderen op die ene plaats naast me kwamen zitten, en efficient ze zijn met hun nummering, de nummer van je zitje staat op de muur aan het zitje voor je??? wel, en blijkbaar ook de Pakistanis hebben het daar moeilijk mee, te kennen gegeven door de ellenlange discussies over wie nu waar moet zitten... in Lahore aangekomen, fijn, daar ben je geweest dus daar ken je de weg... recht naar het hotel... maar het zijn hier nationale verkiezingen geweest gisteren, dus blijkbaar wil dat hier zeggen dat alles dicht is en dat je die nu al moeilijke dagtaak 'eten vinden' nog moeilijker kan gedaan krijgen...  ik geloof dat hier 25 percent gaan stemmen is (van diegene die mogen, want die van kasmir mogen niet) wat een vertrouwen dat de mensen hier in hun stemkracht hebben :-) Dus gewoon een dag conge voor iedereen die werkt...  maar goed, ik hier, met een leger van Jappaners toch een reeks pikante sausen op brood verwerkt... jawel, een belg en 8 jappaners en die ene koreaan die ik al had gezien... En dan savonds met zn allen, was wel cool, supercool eigenlijk, met vier in zo een riksjaw motootje... naar een kerkhof waar een of andere sufi heilige ligt begraven... en daar komen ze dan wat trommelen en roepen... twee in het groen geklede mannen zwieren dan in het rond met hun trommel, kletsend en bonkend, on in trance te geraken weet je wel... en blijkbaar lukten sommige het om in trance te geraken, hoe kan je anders verklaren dat een kerel misschien wel 40 minuten hard met zijn hoofd van links naar rechts en omgekeerd heeft zitten zwaaien, .... maar goed, in zo een tempel op een begraafplaats omsingeld door locals en jappaners in opzwepende muziek, het heeft wel iets... en er werd zwierig weed gesmoord, al was het eigenlijk de muzikant zelf die vroeg van dat niet te doen want hij had het moeilijk met zijn luchtwegen, misschien dat er wel een paar waren die daar rekening mee hielden.
		</p>
		<p>In ieder geval, einde van Pakistan, een succes zowaar, ik ga mijne bazaar pakken en eens stillekes aan gaan zien...		</p>
		<p>W. 
		</p>

	</div>

</div>

<br><br>

</body>
</html>

