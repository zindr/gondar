<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>

		<p>De emiraten, UAE, het ging toch wel weer eens iets anders zijn, een rijke regio in plaats van de derde wereld toestanden waar ik doorgaans beland. Wel, dat wil ook zeggen dat ik een antwoord moest vinden op de dure hotels. Couchsurfen, wel, het zou een interessante mogelijkheid zijn om aan die dure hotels onderuit te geraken, een hostel dat mijlen van alles ligt en nog 25 euro kost voor een dorm bed is namelijk niet echt iets wat ik zoek. Jammer maar helaas is het blijkbaar niet zo simpel om een host te vinden in de UAE, misschien doordat er veel surfers zijn en weinig hosts, misschien omdat de hosts die er zijn eigenlijk vooral vrouwen als surfer willen, ... wie zal het zeggen... ik heb in ieder geval niemand gevonden. Wel, in zekere zin wel, iemand die met mij wel iets wou gaan drinken of me rondleiden, dat had ik wel gevonden, een filipijnse, maar ze kon me niet hosten omdat ze een klein appartementje deelde met drie andere vrouwen, en dan daar een man bij, dat lag een beetje moeilijk. Wel, tja, waarom niet dacht ik, haar adres had ik en ik kan uiteraard altijd in de luchthaven slapen. Ik moet wel toegeven dat ik me er iets anders had bij voorgesteld, bij die luchthaven, ik was er al wel eens geweest maar enkel in de transit hal, en die is luxueus, maar nu was het mijn eindpunt, en dat is de transit hal niet. De eerste stap was samen met die ogenschijnlijk duizend anderen door een van de 20 of meer immigratie balies geraken, ik werd er een beetje ongerust omdat iedereen daar met heel wat papieren in zijn hand stond en ik enkel mijn paspoort bij had, wel, dat was allemaal ok, het is zo dat je als europeaan toch heel wat voordelen hebt in vergelijking met heel wat andere naties, je geraakt vrij gemakkelijk binnen in heel wat landen. En het ging voor geen meter voorruit... tja, dat heb je als je twee verschillende soorten fotos moet laten nemen, en als dan ook nog eens alles ingetypt wordt... zucht, traag, veel volk, en dan zie je hoe relatief alles is, een extra balie gaat open, en daar worden geen fotos genomen, gewoon een stempel en ga gerust verder... waarom dan bij die andere wel, wie zal het zeggen... en daar stond ik dan, in een kleine hal waar de bagage toekwam, niks bijzonders, helemaal de luxe niet van de transit hal die ik me herinnerde en ook niet de luchthaven van bv. singapore, nee, heel heel heel wat minder. Ik heb daar wel de juiste keuze gemaakt van ineens daar ook een dutje te doen, het was daar rustig en ik was doodop, ergens in de vroege ochtend rond een uur of 4. Dat het de goeie keuze was wist ik nog niet maar dat bleek later als ik zag hoe klein de eigenlijke hal was, een voordeel, je weet onmiddellijk wat de opties zijn om er te slapen, ik zag er eentje, en heel veel soeps was dat niet... maar goed, het was iets. Maar dat was voor de avond erna, eerst nog de dag doorkomen. 
		</p>
		<p>Op internet had ik gelezen dat niet zo ver van de terminal er een mogelijkheid zou zijn om mijn bagage iets goedkoper kwijt te geraken voor de dag, dus ik daarnaartoe. Wel, ik kon met het openbaar vervoer momenteel toch nergens anders naartoe want het was vrijdagochtend, en dan valt er hier wel het een en ander stil, dat is zoals zondag in leuven. Dat internet ook niet altijd helemaal accuraat en betrouwbaar is, dat bleek iets later ook. Mijn rugzak bijhouden, er was daar nergens iets waar dat officieel zou kunnen. Supergrappig was wel hoe een concierge zich uitgebreid verontschuldigde dat hij mijn zak niet kon bijhouden, de bazen keken namelijk met een camera toe en hij mocht dat niet doen. Twas een indier, echt een schatje. Ik heb daar die hele handel zitten aflopen om iets te vinden om mijn rugzak bij te houden, maar tja, vrijdag eh, veel volk was er niet. Dus, misschien zou het wel hebben gelukt om daar iets kwijt te geraken, misschien niet, maar voor mij zat het er die dag niet in, dus terug wandelen naar de luchthaven en het daar dan maar binnendoen. Daarna ben ik aan mijn wandeling begonnen, de doelstelling, wandelen naar het centrum, en dat is dan ook ineens de eerste confrontatie met het probleem dat zich stelt in de golfstaten, het zijn een hoop wegen, en alles ligt ver uit elkaar, wandelen is er niet echt een normale wijze van jezelf verplaatsen... ik heb er zelfs na een tijdje de brui aangegeven en ben terug gewandeld naar de luchthaven, tegen dat ik daar was was het middag en begon ook ineens de metro te rijden. Nu, het moet gezegd, de metro, dat is daar echt wel een succes, tot op zekere hoogte. Het is echt wel de rechttoe rechtaan manier om van plaats te geraken in Dubai. Je doet dat wel samen met een belachelijk groot aantal anderen, heel aangenaam zijn de overvolle ritten dan ook niet, maar het gaat wel vlot. En dan besef ik ineens ook hoe weinig praktisch het zou geweest zijn om dat alles door te wandelen. Ver, en overal hoge gebouwen. Ik had niet echt veel gepland in Dubai, er zouden een paar malls zijn die de moeite zouden zijn en een meer authentieke regio, en de Marina. Ik ben daar vrij ver door gereisd naar het zuiden van Dubai, en ben dan beginnen wandelen... een stad gemaakt voor autos, en zelfs dat, de autos staan ook geregeld stil, overal wegen en autos, echt niet zo aangenaam, en voetpaden, yeah right. 
		</p>
		<p>Het begon wel ok, niet zo ver van de Marina waar de mensen op hun gemak wat op het terras zaten, eten en drinken, maar daar iets voorbij, dan zat je weer op de grote weg, met de grote afstanden en de autos zonder voetpaden, met de toenemende twijfel of het wel een goed idee was van te voet naar de PALM af te zakken. De PALM, dat is een kunstmatig eiland waar hotels op staan in een waaiervorm, heel erg bekend, maar toen ik er na lang wandelen was, was eigenlijk mijn motivatie om tot aan het einde te gaan toch wel wat verdwenen, waarom eigenlijk, een hoop hoge gebouwen waar mensen wonen. Daar vlak bij was er een authentiek stukje Dubai, of zo werd het toch verkocht, het leek vooral helemaal nieuw en afgeborsteld, dus ik ben er maar niet binnen gegaan. Ondertussen ook mijn filipijnse te pakken met het gratis wifi dat ik hier en daar vond, en afgesproken in de MALL niet zo heel ver van waar ik was, dat viel mee. Mijn voeten deden ondertussen al een beetje pijn, dat heb je van die uren rondkrossen. Maar de MALL, met skipiste erin, die was niet ver. Iemand zoeken wiens gsm ik kan gebruiken om de finale afspraken te maken, eens in de MALL gekomen, allemaal geen probleem en wachten tot ze er was, mijn host die geen host kon zijn. Toen ze er was had ik wel een beetje mijn bedenkingen, het was eigenlijk echt wel een vrouw, helemaal niks jeugdig, maar goed, tis niet dat dat op zich een probleem zou zijn, en we hadden, dat wisten we, wel iets gemeen, beide zijn we fan van Georgie. Dat was dan ook het hoofd gespreksonderwerp, bij gebrek aan andere overlap. We zijn dan een koffietje gaan drinken, en dan zie je dat ik met dat couchsurfen toch wel in situaties gebracht wordt waar ik normaliter zowiezo niet in zou verzeild geraken, in de Starbucks, my god... die koffie is gigantisch duur, de afzetters, en het zit daar vol, ik begrijp dat toch niet echt. Onder sociale druk zit ik daar dan mijn eerste Starbucks ervaring op te doen, iets waarvan ik altijd gezegd heb dat je me daar niet binnen krijgt, wel, toch wel dus. Haar vriendin was er ook bij, samen nog effe de Carrefour in, dat is hier zo een beetje het standaard warenhuis voor alles in de golf regio. De Carrefour, ik heb er de dag erna een tablet gekocht want de mijne wou niet meer opladen, zo leek. Daarna tot bij haar thuis, en ik moet zeggen dat ik dan uiteindelijk toch wel sjans had met haar, ik mocht er mijn bagage de dag erna droppen en ik mocht er mij wassen. Dat maakte het ineens realistisch van enkele dagen in de luchthaven te slapen, tis maar dat ik me kon verfrissen. Verder zou ze me ook de dag erna wat rondleiden. Wat dat rondleiden betreft had ik wel niet de indruk dat ze veel wist van Dubai. Maar het was op zich wel erg interessant van bij haar te zijn, dan zie je hoe het is voor de vele expats die er leven, slechts 20 percent van de bevolking in Dubai is eigenlijk van de Emiraten en al de rest is eigenlijk geimporteerd om het leven van die 20 percent te dienen. Waarom ze er zijn, wel, ze verdienen in Dubai meer dan thuis, er is geen enkele andere reden denkbaar dat die mensen hier zouden willen rondhangen naar mijn aanvoelen. Iedereen is er op een tijdelijk verblijfsvisum en kan dus ook op elk moment worden uitgewezen. De accomodatie is duur, dus ze leven met velen samen in kleine appartementjes. Klagen heb ik niet echt horen doen, daar in Dubai, het loon is goed, toch als je het vergelijkt met de filipijnen. Die avond terug naar de luchthaven, op tijd om niet nog extra te moeten betalen voor mijn bagage... voor de rest, niet zo erg als het misschien klinkt, ik had er mijn plekske en iedereen liet me rustig liggen. Er was dan ook nog eens gratis wifi en een stopcontact. Oorstoppen in en weg ben je, tot de ochtend.
		</p>
		<p>In de ochtend met mijn gerief naar mijn host, klaar voor een beetje wandelen in de stad. Mijn host, was als gids niet onmiddellijk erg waardevol, niet dat ze niets wist, maar veel was het niet, uiteraard hoeft dat ook niet perse. Tja, misschien als je daar leeft, dan bekijk je het zowiezo niet zozeer vanuit de toeristsche bril. Eerst efkes naar het oude deel van Dubai gegaan, wel, oud, dat wil dan zeggen dat het daar ooit begonnen is, maar erg oud was het daar niet, alles netjes terug opgemaakt, een souq, dat wel, maar dat wil hier dan gewoon zeggen dat de straatjes een beetje smal zijn en voor de rest dat je er de brol kan kopen wat toeristen doorgaans kopen. Het meest aangename aspect was dat je daar ook aan het water stond, aan de kade, met allerlei bootjes, en de mogelijkheid uiteraard om in zo een bootje te zitten, waar ik uiteraard voor heb gepast. Het was toch snel duidelijk dat Dubai niet onmiddellijk het karakter had van de steden die ik doorgaans het meest apprecieer, plastic fantastic noemde iemand het onlangs. Mijn host wist me niet veel te vertellen over Dubai als stad, maar gaf wel enkele interessante weetjes mee, als waren sommige ervan moeilijk te geloven. Blijkbaar zou men er hier in slagen van zelfs te controleren of je het rood voetgangerslicht negeert via een chip in jouw kaart en als het hun uitkomt zou dat dan de reden kunnen zijn om u de laan uit te wijzen, terug naar de Filipijnen of vanwaar je ook komt. Tja, lijkt me straf. Wel meer geloofwaardig is dat je hier moet opletten met de taxi chauffeurs, ne zatte toerist maakte eens van zijn oren en wat doet de chauffeur, het slaat zijn eigen meter stuk en gaat naar de flikken die kerel aangeven omdat hij dat gedaan zou hebben, en in een land als de emiraten sta je behoorlijk zwak in je schoenen als je blijkt gedronken te hebben. Het is niet dat je niet mag drinken, maar niet in het openbaar, en dronken zijn al helemaal niet. Na een korte wandeling naar de mall, die met de skypiste had ik de avond ervoor al gezien, nu was het de mall met de aquarium. Wel, best wel spectaculair, er zitten daar haaien in en al, niet van het type Jaws, maar toch, haaien van meer dan een meter. Hier zien ze het echt groots, heel groot, maar ook heel veel van het zelfde. Na effe zoeken, want de mall is hier echt wel groot, hadden we de uitgang gevonden, daar waar de burg kalifa stond, met de fontijntjes. De Burj Kalifa is het hoogste gebouw op aarde, eerder Burj Dubai genaamd maar dat vond hoofd geldschieter Abu Dhabi niet zo tof. Naar het schijnt is trouwens Abu Dhabi tot op zekere hoogte eigenaar van Dubai wie ze al verscheidene keren financieel hebben ondersteund. Goed, ook dat gebouw gezien, erin dat zou te veel kosten, en de fontijntjes gingen net aan het dansen, tof, ook daar moest ik dan al niet meer voor terug komen. 
		</p>
		<p>We zitten dus in de super stad Dubai, maar mijn host weet eigenlijk voor de rest al niet echt meer waar naartoe. Het standaard ding te doen, als ik haar en haar vrienden bekijk, is naar de starbucks gaan om super dure koffie te drinken, en onder druk doe ik dat dan ook maar. We hebben daar nog wat overlegd wat we die avond zouden doen, het was ten slotte zaterdag, en een paar van de vriendinnetjes waren er ook, en tot mijn verbazing kwamen ze met hetzelfde op de proppen als wat de toeristische boekskes aangaven, wat mij weer bevestigde dat het uitgaan hier toch wel enigszins beperkt was. Jammer voor mij, maar blijkbaar was iedereen toch wel moe en heeft het die avond niet echt lang geduurd, dus ben ik op mijn eentje nog naar de Marina gegaan, spectaculair, ook weer van 10 minuten, de hoge gebouwen rond een baai, met al die lichtjes, en ook mensen die dineren, tja, spectaculair... en dan terug de metro op richting luchthaven. Toch wel een luxe, die metro. Ondertussen was me ook opgevallen dat vanaf 14 dirham, de lokale munt, een goeie 3 euro, bussen en metro gratis werden, toch als je die kaart gebruikt die ik gebruik. Mijn host wist dat nog niet eens, ze woont hier al jaren en rijdt ook met bus en metro, straf. Nu goed, ik heb het getest en het bleek zo. Die bussen, het is toch ook wel wat, vrouwen en mannen, tja, dat mixt niet, je weet wel, als je naast een vrouw zit dan kan die daar misschien zwanger van worden. Nu ja, ik weet niet hoe de mannen hier de vrouwen behandelen, maar het is hier perfect normaal dat de achterkant van de bus overladen vol zit, met mannen, en dat de voorkant van de bus bijna helemaal leeg is, met dus een paar vrouwen. Vrouwen, het valt op, ze zijn met niet veel in de openbare ruimte in vergelijking met mannen... en dus, de plaatsen die er voor voorzien zijn, zijn dan ook meestal leeg. Interssant. Op de luchthaven had ik ook eens een andere plaatske geprobeerd maar daar werd ik weggestuurd, nu goed, dan terug naar mijn oude plaats. Nog wat internet en de volgende dag kon beginnen. Zondag, mijn host moest werken en eerlijk gezegd denk ik dat we zowiezo een klein beetje uitgekeken waren op elkaar. Het was echt wel een goeie madam, maar simpelweg niet mijn stijl. Mijn rugzak stond nog bij haar thuis, die moest ik die avond nog gaan afhalen, want de ochtend erop zou ik vertrekken. Maar dat was voor later, eerst nog iets vinden om te doen. 
		</p>
		<p>Nu, er zijn eigenlijk 7 emiraten, en ik dacht, laten we toch ook een emiraat bezoeken dat wat minder bekend is. Net in het noorden van Dubai, en misschien lijkt het nog niet eens een andere stad, daar is Sharjah, een emiraat waar alcohol strikt verboden is. Ik had gelezen dat er nog wel wat te bezoeken viel, dus ik de bus op en daarnaartoe. Wat toch wel opvalt is dat hier de hoogbouw beduidend minder is, en ook de glitter en pracht en praal. Had het niet zo oeverloos saai geweest dan had ik onmiddellijk voorgesteld om hier naartoe te komen in plaats van Dubai. Er was wel een museum annex fort, en dus heb ik effectief iets toeristisch gedaan. Het museum met moderne kunst, ahuem, dat was dicht die dag. De kade, met al die dhows, bootjes van weleer, dat was ook wel cava, maar ik was toch na een paar uur klaar om terug naar Dubai af te zakken. Daar nog een andere buurt doorwandeld, ook met een fort, weer iets toeristisch dat ik heb gedaan. Maar dat toeristische is doorgaans wel een erg gepolijste versie, een beetje teveel fake. Het meest interessante zijn soms nog de toeristen, een trien die in mijn weg staat omdat ze aan het poseren is, maar dan wel enkel hare goeie kant, al had de vriend een andere positie gesuggereerd. Veel russen en chinezen als je dat vergelijkt met de meeste plaatsen waar ik heb gereisd, tja, hier kost het geld, dat is wat russen en chinezen volgens mij nodig hebben, reisbestemmingen die duur klinken, want reizen is status. Het stukje stad waar dat oud fort in stond, dat was een beetje gelijkaardig aan Sharjah, een beetje minder plastic fantastic en een beetje meer echte stad. Steegjes, kraampjes met eten, winkeltjes... meer mijn ding, lekkere indische kost, bel puri, maar mijn tijd korte nu snel in. Ik moet zeggen dat ik content was ook hier nog effe te hebben rondgelopen, als tegengewicht voor de rest in Dubai. Maar twas tijd om de metro op te gaan, en daarna de bus, om tot bij mijn host te geraken, om mijn spullen op te halen en me nog eens te wassen. Handig, die kaart die je hier op bus en metro kan gebruiken, en tof dat het stopt na 14 Dirham, maar het neemt allemaal wel wat tijd in beslag, dus, op tijd vertrekken. Bij Ruby, zo heette mijn host, nog effe nababbelen, en haar bedanken, want het maakt toch wel een verschil als je jezelf een kan wassen van tijd tot tijd. Enkele van haar vriendinnen waren er ook om samen iets te eten, hun sociaal leven is er wel, veel anders is er niet, maar het blijft toch beperkt zo lijkt het, en duidelijk binnen de filipijnse gemeenschap. En grote feestjes is natuurlijk ook moeilijk als je met 4 op een klein appartementje woont. En dan, nogmaals richting luchthaven, met oorstoppen in aanslag, effe internetten en maffen. Het zou de laatste keer worden hier in Dubai, maar zeker niet op reis. 
		</p>
		<p>Het zit er op, mijn spullen bijeen pakken in de luchthaven en de metro op, op naar het busstation om naar Abu Dhabi af te zakken, de hoofdstad van de emiraten en de eerste stad van het gelijknamige emiraat. Verassend genoeg, ook op die bus kan ik met diezelfde kaart betalen, het zou wel de laatste keer zijn want in Abu Dhabi staan ze net iets achter in van die dingen. Abu Dhabi, nee, geen cloak room, dus niet voor de hand liggend om de bagage effe kwijt te geraken. Tja, dan is het met bagage, dat is op zich niet het grootste probleem, maar toch, liever niet dan wel. Het doel was simpel, de moskee bezoeken, het zou een prachtige moskee moeten zijn, en ook de corniche, de kade, wel, daar had ik dan een halve dag voor. Stap 1 was op zich niet echt moeilijk, een bus zou de moskee ongeveer passeren. Wel een beetje vreemd dat die kerel van de bus me geen ticketje gaf, eigenlijk had ik er niet echt vertrouwen in of dat allemaal wel klopte. Ik word hier een beetje lui, er telkens vanuit gaande dat alle prijzen eerlijk zijn, maar nu denk ik toch dat ik misschien meer op mijn hoede had moeten zijn. Tja, misschien klopte het wel, maar dan misschien ook weer niet. Omdat ik niet wist waar ik zou moeten zijn had ik me net achter de chauffeur gezet, kwestie van hem vragen te kunnen stellen terwijl hij aan het rijden was. Nu, dat was dus niet de beste keuzen. Een tijdje later stapte er een vrouw op die in het arabisch een heel betoog tegen mij begon, ik verontschuldigde me vriendelijk met de woorden dat ik een toerist was en geen arabisch verstond, daarna ging ze verder in het engels met de beschuldigingen dat ik op een plaats zat waar vrouwen moesten zitten. Nu ja, goed, dat zag ik dus nu ook, maar in een volledig lege bus, tja, ik zou er wellicht niet over beginnen zagen zijn tegen vreemden, maar misschien ligt dat hier bij hen gevoeliger. De buschauffeur knikte ook bedenkelijk, hij had mij er in ieder geval niet op gewezen en hij leek het ook niet te snappen wat nu het probleem was. De vrouw argumenteerde dat als er veel mannen zouden opstappen dat een probleem zou zijn, wel, zal wel. Ik ben in ieder geval twee plaatsen naar achter gaan zitten. Twas hier dus niet zoals in de bussen van Dubai waar de helft van de bus voorzien was voor de vrouwen, enkel de eerste twee rijen met zitjes. Buiten heb ik nog wat zitten uitkijken naar de ambassade van oman, ik zat nog met vragen en de ambassade heeft zich zoals zo dikwijls weer vooral laten kennen als een dienst die geen dienst is, een dienst waar jou vragen naartoe kunnen worden gestuurd maar waar niemand blijkbaar een antwoord kan of wil geven. Tis echt wel opvallend, je zou vermoeden dat een vraag over de grensovergang met oman toch simpel genoeg is om door hen pronto te worden beantwoord, maar nee hoor... niks. Ik had gehoopt dat als ik de ambassade dan zou zien ik het hun in persoon zou kunnen gaan vragen, maar ook hier was de omgeving niet echt uitnodigend om ver te voet te gaan ronddwalen, en ik zag eigenlijk nergens de straat ik ik moest zien. 
		</p>
		<p>De moskee, die vond ik wel, maar het is dus blijkbaar een groot gebouw, en een groot terrein errond, dus, tja, als je aan de verkeerde kant wordt afgezet, dan moet je nog verdacht ver wandelen. Sjans dat ik graag wandel. En ik was er niet alleen, wel de enige die blijkbaar met het openbare vervoer was gekomen, maar bussen vol met mensen stonden er daar al, en dan is het in stoet de moskee binnen en buiten. De vrouwen moeten gesluierd zijn, en voldoende huid bedekken, veel toeristen moeten daar dan meermaals op worden gewezen, om een of andere reden ligt het voor veel vrouwen toch echt wel bijzonder moeilijk om tien minuten dat doekje op hun hoofd te houden, soit. De moskee, die was groot, en een verkoeling ten aanzien van de hitte buiten, maar ik had er wel liever alleen geweest. Wel cava, vrij eenvoudig kwestie stijl, en uitermate luxueus. De vele bloemen die de muur sierden, gemaakt uit stenen, die waren er voor wat mij betreft wel wat veel aan, ik heb het iets meer voor de meer minimalistische moskees. Maar het was duidelijk het ding te doen hier in Abu Dhabi, de hoofdstad van de emiraten. Ik ben daarna proberen naar een nabij gelegen park te wandelen, en dan werd nog maar eens duidelijk waarom het hier niet echt een land is voor mensen die reizen zoals ik, ten eerste moet je hier de weg niet vragen aan mensen, ze weten blijkbaar niks, een gigantisch park dat op minder dan een kilometer ligt en je vraagt het 5 mensen en nog weet je niks... sommigen weten wel iets, maar dan blijkt dat je ergens terecht komt waar je misschien helemaal niet moet zijn, toen ik hoorde dat het aan de andere kant van het vliegveld zou zijn en dat ik helemaal rond moest, toen zonk de moed me een beetje in de schoenen, en ik dacht, foert, ik neem de bus naar de kust, dat park zie ik dan maar niet. De kust streek, de Corniche, de plaats waar het mooi zou moeten zijn om te wandelen, daar was ik dan uiteindelijk, gelukkig voor mij, het eindpunt van de bus waarop ik stapte. Daar op het einde zou een gigantische vlag staan, wel, misschien is dat zo, maar zo groot leek dat ding nu ook weer niet, en voor de rest was een een winkelcomplex, maar ik was misschien al iets te veel uitgewinkelcomplexed in Dubai. Dan maar terugwandelen, hier en daar iets eten, van de filipijnse had ik geleerd van groenten mix te kopen in de supermarkt, lekker, eerder goedkoop en gezond, en dan wat brood. Maar het leek me duidelijk, wachten op de avond om te zien hoe ook andere mensen de kade overwandelede kon ik niet doen want ik had die avond afspraak in Al Ain, een stad verder oostwaarts, en het leek er me op dat moment best wel doods. Sjieke autos zie je er wel staan, hier en daar, en veel gebouwen, maar weinig mensen, weinig aktie. Zelfs in het hartje van de stad, waar uiteraard wel volk rondliep, was het nog altijd niet zo heel erg druk. Dan maar de bus op, ze stond er op mij te wachten. Ik was nu wel op weg naar Oman, maar vanwege mijn vlucht zou ik wel nog terug belanden in Abu Dhabi, voor een halve dag. Dat zou op zich een goeie zaak blijken, want daardoor kreeg ik toch nog een beetje een ander zicht op Abu Dhabi, een stad die dan toch niet volledig saai was en waar ook echt geleefd werd, op de plaatsen waar ik nu was geweest leek dat niet zo. Er waren wel degelijk plaatsen waar je ook iets normaals kon eten, een sandwich op zn arabisch bijvoorbeeld, met wat aubergines in, lever of zo, en frieten en gepekelde groenten, en falafel. Twas op zich eigenlijk wel plezant, de mensen zijn er eigenlijk ook wel vriendelijk, en ik wist niet hoe het werkte met dat eten, dus ik kreeg er den uitleg en zonder het te willen ben ik ook nog voorgekropen ook. Er waren er ook wel wat winkeltjes, echte, niet enkel van die grootwarenhuis toestanden. De mix was op zich wel interessant, met een moskee met op de achtergrond van die grote wolkenkrabbers, om maar een voorbeeldje te geven. Die ene op en neer trip van de luchthaven werd zo hetgeen ik nodig had om Abu Dhabi toch nog te kunnen apprecieren, al is het uiteraard nog altijd wat ik al gewend was van in Dubai, enkel minder opzichtig. Iets dat ik me wel nog herinner, het kopen van alcohol, het is er duidelijk, en waar, wel, de winkels die geen ramen hebben, of wel ramen maar waar je niet kan door zien, wel, als je die binnen wandelt, dan zie je hele rekken met alcohol en waarschijnlijk niks anders, jammer als je net dacht daar iets van een groentenbuffet te vinden. Maar het laat toch duidelijk zien dat hier wel iets mogelijk is wat je in sommige andere delen van de emiraten en daar net buiten best wel ondenkbaar is. Hoe gemakkelijk het is om iets te kopen, dat weet ik niet, en ook de prijzen ben ik niet nagegaan. 
		</p>
		<p>Daar zijn we nu nog niet, eerst nog een stukje emiraten, Al Ain, en dan Oman in. Die avond in Al Ain had ik een host gevonden via couchsurfing voor twee nachten. Het was de enige die ik in die stad had aangeschreven en onmiddellijk prijs, al liet hij wel weteen dat drie nachten misschien te veel was en dat hij liever twee nachten zou hosten. Wel, ok, dus twee nachten. Een beetje vervelend want ik wist nog altijd niet hoe het zat met die visa, ik was niet in de ambassade van oman geraakt, en het zou dus kunnen dat ik eigenlijk drie nachten nodig had omdat mijn goedkope versie van visa slechts 10 dagen zou gelden en mijn vliegtuig was pas binnen 14 dagen. Tja, we zien wel dacht ik dan. Ik wist waar ik moest zijn, ik had zijn adres, maar dat bleek niet zo simpel dan eerst gedacht. Nu, het probleem dat ik duidelijk had onderschat was dat hij of zijn vrouw nooit met de bus reisden en ik had niet geschreven dat ik niet met de taxi zou komen, dus wanneer ik vroeg naar zijn adres bij de mensen aan de bushalte kreeg ik niet echt de meest optimale informatie... achteraf gezien was het simple, ik zat eerst op een bus die niet zo heel ver van zijn huis zou langskomen, maar niet de ideale bus, en op de bus waren de behulpzame mensen zo behulpzaam dat ze me op de verkeerde plaats lieten afstappen, eens afgestapt wist blijkbaar niemand waar ik naartoe moest. Vervelend, nu goed, de mensen hier willen gerust wel helpen dus ze belden mijn host op. Maar zelfs na ene gesprek tussen mijn host en die gasten die daar een theetje dronken bleken de misverstanden zich nog op te stapelen, ook zij stuurden me verder de verkeerde richting in. Bedenk dan telkens dat het gaat over lange en brede straten met weinig huizen... een straat verkeerd inslaan is onmiddellijk een extra aan kilometers en tientallen minuten. Zo kwam ik dan bij de volgende en de volgende, en ook die heeft mijn host gebeld, maar die wist blijkbaar wel beter waar ik ongeveer naartoe moest, ik zat helemaal verkeerd. Hij mij alles uitgelegd, en ik dus verder, toch wel een beetje vervelend, dat was dan een indier en ik maar vertellen dat ik daar nog naartoe zou gaan maar tja, hij kan dat niet, geen geld, maar zijn familie is daar, hij zit hier helemaal alleen, ik had misschien wat terughoudender moeten zijn in mijne uitleg, maar goed, weer op pad, de straten door. Uiteindelijk ben ik maar beginnen liften want het bleek echt wel ver, en het idee van 'ga nog vier rond punten en ...' als elk rond punt gigantisch lang duurt om te geraken. Vervelend genoeg, ik werd niet echt meegenomen en toen ik werd meegenomen bleek het een taxi te zijn die nog niet eens engels verstond en ook niet wist waar ik naartoe moest... dus, ik werd weer verkeerd afgezet. Daar kreeg ik wel weer wat bijsturing maar ik moest terug, weeral die lange eenzamen baan op. De mensen die ik tegenkwam wisten ook weer van niks. Er was er eentje die wel wou bellen, deed een heel gesprek met mijn host en wat bleek, alles ok, en bij afleggen liet hij weten dat het daar of daar ergens was, maar hij wist het niet... waarom, in godsnaam, waarom zeg je dan dat je het weet tegen mijn host, ok, dus verder... en uiteindelijk, eindelijk, iemand die wist waar ik moest zijn, en nog beter, hij heeft er mij gewoon naartoe gedaan, met de auto... en daar dan in de winkel iemand gevraagd en die wist het. Na drie uur rondkrossen, drie uur proberen de weg te vinden en vragen stellen, na drie uur was ik er eindelijk, mijn host stond ondertussen te wachten, ik denk dat het voor hem ook niet zo tof was, hij zou normaal al lang in zijn bed liggen, het was al 11 uur voorbij. 
		</p>
		<p>Mijn host, een amerikaan, cava, hij was vriendelijk en erg verwelkomend, een prima kamer voor mij alleen, efkes gebabbeld en dan slapen. Ik kon nog wat op internet en dan was het ook voor mij slapen. Eindelijk een bed, dat was dus mijn eerste bed in vijf nachten. De ochtend erop heb ik ook een bad kunnen nemen, zalig. Ik had ook horen kloppen, dat was zijn vrouw, maar ik lag daar goed en ik was niet zeker of het wel op mijn kamer was dat er geklopt werd. Op zich geen probleem want toen ik gewassen was en hallo was gaan zeggen tegen haar bleek dat ze binnen een half uur zou gaan vertrekken, en dat ik ook zou moeten vertrekken omdat ze maar 1 sleutel had. Hij was ondertussen werken. Ik weet niet wat het probleem was, maar erg vriendelijk was ze niet, misschien stond het haar niet aan dat ik in bad lag en haar had genegeerd, ik weet het niet, maar erg vriendelijk was ze niet. En informatief was ze al helemaal niet. Dat ze zelf niet met de bus reisde was duidelijk, ze wist niet hoe ik naar de stad zou kunnen. En wat ik daar nu als toerist zou kunnen doen, ze gaf me vaagweg aan dat daar ergens iets was... daar ergens, waar, omsingeld door van die grote wegen die ik ondertussen echt beu was. Eigenlijk vond ik haar best wel onsympathiek, met couchsurfen ben ik eigenlijk gewend dat mensen moeite doen om je te informeren en niet dat mensen van die vage verwijzingen doen en je dan de laan uitsturen. De concierge van hun gebouw, die wist me wel te vertellen waar ik naartoe kon, hoe ik de bus kon nemen. Wel, blijkbaar was dat allemaal zo moeilijk niet, een vijftal minuutjes wandelen, de weg oversteken en het moeilijkste zou dan nog worden te weten waar ik zou moeten afstappen. Dat deed ik dus niet goed, maar je betaalt hier per opstap en niet per kilometer dus ben ik tot op het einde blijven zitten, ook een vorm van sightseeing, en het duurde en duurde, blijkbaar de hele stad door tot op de buiten, van de buiten... Daarn dan tien minuten de mall binnen, want dat stond er op dat eindpunt en weer terug. Daar afstappen was ook weer wat zoeken, met de hulp van de chauffeur en een westers iemand die daar waarschijnlijk om een of andere reden woonde was ik dan toch op de juiste plaats geraakt, verrassend genoeg, net daar waar ik die avond ervoor was opgestapt, nu werd alles duidelijk, nu wist ik hoe simpel het was om de bus te nemen, had ik dat op voorhand geweten dan had het die avond ervoor 20 minuten geduurd in plaats van meer dan 3 uur. Nu ja, als zij niet met de bus reizen, dan weten ze zoiets misschien niet, misschien moet ik dat van hen niet verwachten, maar het gaf me toch een beetje het gevoel dat het voor hen niet echt de bedoeling was van het me gemakkelijk te maken. Ik heb hen die namiddag het busschema uitgelegd, misschien was dat niet zo heel sympathiek omdat het enigszins suggereerde dat ik vond dat zij dat eigenlijk hadden moeten weten, maar goed, misschien voor de volgende surfer... 
		</p>
		<p>De dag zelf heb ik me eerst bezig gehouden met het fort dat daar stond en de oase, blijkbaar de toeristische highlights, wel, highlights is misschien wel zo maar stel u er niet te veel bij voor. Het was al lang duidelijk dat deze stad ook niet onmiddellijk een echt hoogtepunt zou worden op mijn reis, maar ik zou hier zowiezo nog een paar dagen vast zitten. Ik was in de namiddag speciaal terug gekeerd naar mijn gastgezin, in de spirit van couchsurfing, want ik zie het niet enkel als gratis bed maar er is toch ook een sociale component aan verbonden... nu, of dat dat een goed idee was, dat weet ik niet, hij had me laten aanvoelen dat ik niet echt moest terugkeren, dat was die avond ervoor, want ze hadden het druk of zo... tja, ik zag vooral dat ze er de hele namiddag wat rondhingen, en echt druk leek het me er niet te zijn. Het gesprek dat we hadden was eigenlijk wel aangenaam, en interessant, het was een leeraar van kinderen van de emiraten, de jongens blijkbaar een verwend zootje. De vrouwen daarentegen conscientieus en dus ook bezig met meer en meer de interessante posities in de maatschappij, hij voorspelde dan ook meer vrouwen in hogere posiities met de jaren, de jongetjes waren volgens hem erg onvolwassen en er was niet veel mee aan te vangen, die gasten wisten dat wat ze ook deden, hun broodje was gebakken. Ook nu weer was de interactie met die vrouw nogal koeltjes, meestal zat ze in de keuken, ik weet niet wat er mis was, hij vertoonde niet zo heel veel interesse in mij maar het gesprek was op zich dus best wel ok, daarna ben ik dan maar terug naar de stad gegaan, dat vonden zij ongetwijfeld niet erg, en daar ben ik dan nog wat gaan ronddwalen om dan uiteindelijk op tijd terug te zijn voor dat zij gingen slapen, ik wou ze niet voor een tweede nacht te lang ophouden. Toen ik thuis kwam vertrok hun bezoek net, een bijbel studie groepke. Twas een beetje verrassend, voor vooraleer ik vertrok naar de stad vroeg mijn host of ik twee of drie nachten zou willen blijven ? Wel, mijn originele vraag was drie nachten en het zou me veel beter uitkomen omdat ik anders nog een nacht in de emiraten geen onderdak zou hebben, dus ik verwijs hem naar eerdere mail discussie waarin hij liet uitschijnen dat twee het maximum was. Ik suggereerde dat hij maar eens met zijn vrouw moest overleggen maar dat als het drie nachten zou zijn, ik dat zou verkiezen. Hij maakte het gebaar dat dat wel in orde zou komen, zijn vrouw stond weer al maar eens in de keuken, veel zag ik ze niet. Nu ik terug was kreeg ik te horen dat ze het toch op twee nachten zouden willen houden, ondanks dat ze wisten dat ik voor de rest niks had. Wel, uiteraard, dat was de afspraak dus daar ga ik niet moeilijk over doen. Ze waren er wel mee akkoord dat ik mijn rugzak pas in de avond zou komen halen, dus eigenlijk, als je er over nadenkt, het ging over savonds vertrekken of nog eens slapen en smorgens vertrekken, eigenlijk geen echt verschil want het bed was toch al gebruikt, ik kon er niet aan uit, maar wie ben ik, een gast die niet betaald, niet meer. De ochtend erna moest ik vroeg op, zij zouden om 7.30 al vertrekken en dat wilde dus zeggen dat ik ook verwacht werd van te vertrekken. Wel, ok, dat deed ik dan ook. Ik moest me die hele dag dus nog wat bezighouden, de stad zelf had ik ondertussen wel gezien omdat er eigenlijk ook niet echt veel te zien was. 
		</p>
		<p>Ik had beslist van de berg op te gaan, er is daar de hoogste berg van de emiraten en je kan met de bus tot aan de voet en vandaar verder te voet. Wel, cava, dat lukte. Er hingen die dag wel wat wolken, een beetje veel blijkbaar. Na even wandelen heb ik gelift, en dat bleek absoluut geen probleem. Blijkbaar, vanwege de mist, en vanwege het feit dat niemand hier iets te doen heeft buiten wat rondrijden met de auto, duurde het niet lang vooraleer er ne jonge gast was die effe op en neer de berg zou gaan, een koffietje drinken boven gewoon om door de mist te kunnen rijden. Tja, de naft is hier uiteraard spotgoedkoop en veel te doen is er simpelweg niet, dus, rondrijden. Ik ben er in ieder geval snel mee boven geraakt, maar wat was ik er mee, er was daar niks te zien, het spectaculaire zicht was vanwege de mist beperkt tot 1 meter, gigantisch dikke mist. Uiteraard, in Oman zou ik nog veel de bergen in trekken en zoveel mis ik dan hier niet, maar het punt om helemaal naar boven te gaan was me wel effe duister. Bij het terugwandelen had ik ook vrij snel een lift, en die kerel, zelfde verhaal, was ook gewoon effe naar boven gereden om in de mist te rijden. Twas iemand die die dag vrij had maar normaal bij de immigratie werkte, stempelkes geven, het bevestigde wel enigszins wat ik al had gehoord, erg snugger leek hij me niet, vriendelijk, dat wel, maar voor de rest... zijn vrouw gaf les, hij wist niet helemaal wat, toch wel vreemd, maar uiteindelijk bleek het psychologie te zijn, tja, hij gaf toe dat hij daar allemaal niks van begreep. Ik had wel sjans met die kerel, hij heeft me helemaal naar de plaats in de stad gedaan waar ik uiteindelijk naartoe wou, zo gaat alles hier wel efficient, te efficient misschien want ik had zeeen van tijd, maar goed. Als ik had gewild had hij me de hele stad laten zien, maar dat hoefde voor mij niet dus heb ik bedankt en ben in het fort slash museum gaan kijken. Ook weer een plaats die ik had kunnen missen maar om iets te doen, waarom niet, daarna nog naar paleis slash museum geweest wat al iets interssanter was, maar dan nog, ook niet onmisbaar. Nu ja, de dag ging uiteindelijk nog goed voorbij, ik kwam er ook een koreaanse tegen die met ne emirati had afgesproken die ze in eerdere trip had leren kennen maar die blijkbaar om een onverklaarbare reden nu geen tijd voor haar had, dus zat ze daar een maand in de emiraten zondermeer, dat is kut, nu ja... ze nam het nog sportief op, en ze leek me content van eens wat toeristen praat met mij te kunnen uitwisselen. Veel toeristen had ik tot nu toe zelf ook nog niet gezien, bijna geen. Toeristen in groep, dat wel, met bussen, maar zoals ik op hun eentje of als koppel, eigenlijk bijna niks. Ondertussen had ik ook een plaatske gevonden voor een goedkope indische maaltijd, dus ben daar dan nog eens gaan eten, en dan terug naar mijn host om mijn bagage op te halen, en om me nog een laatste keer te wassen. Die avond zou ik dan aan de grens slapen. Nogmaals bleek dat mijn hosts niet echt informatief waren, ze raadden mij de verkeerde grens aan, maar goed, dat wist ik pas die ochtend erna. Eerst naar de grens, dat was simpel, de bus die ik normaal nam van bij hen naar het centrum kwam ook langs de grens, of er toch niet ver van af, dat wist ik van die eerste keer dat ik veel te ver was gegaan met de bus. Aan de grens was het druk, maar ik mocht pas na 12 uur snachts de grens over dus heb ik me daar een tijdje gelegd op mijn matje, eigenlijk een beetje te koud maar goed, wat doe ik eraan, dat terwijl ik in een bed had kunnen liggen als die vrouw van mijne host niet moeilijk had gedaan, soit. Ik heb wat proberen slapen, misschien dat het me ook wel effe gelukt was, en om 12 uur ben ik dan de grens over gestoken, de emiraten uit, wel, dat is te zeggen... het is daar een beetje vreemd, ik ben daar de grens wel overgestoken, maar technisch gezien was ik daar nog niet in Oman, hoe het zat weet ik niet maar de entry voor oman zou pas binnen een 70tal kilometer te vinden zijn, en in dit stadje, Buraimi, daar was ik al wel buiten de emiraten maar nog niet echt volledig in Oman. De taxis, dat zag ik niet zitten dus ben ik beginnen liften, en dat werkte, niet lang en ik had een lift, ne kerel die me nog een heel eind verder zou brengen en die me duidelijk maakte dat ik veel beter de andere grensovergang zou hebben genomen, deze ging naar de kust en dat terwijl ik naar de bergen wou. Wel, het was nu zo, ik was op weg naar de grensovergang om Oman binnen te gaan, ik was nog niet buiten. Ik heb daar dus eerst nog wat gelegen, ergens achterin, tot het 12 uur 's nachts was.  		</p>
		<p>W.		</p>

	</div>

</div>

<br><br>

</body>
</html>

