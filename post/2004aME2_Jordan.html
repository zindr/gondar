<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2004 Middle East</title>

</head>

<body>

<div class="container">

	<div class="col-md-9">
	<br/>
	<br/>
		<p>Met de boot naar Aqaba, Jordanie. Het is eens een andere manier om de grens over te steken, Saoudi Arabie zie ik in de verte liggen. Voor de rest is daar niet veel van te vertellen. De Jordanier waarmee ik was gaan zwemmen had me op het hart gedrukt dat de Jordaniers veel beter omgingen met toeristen, dat mocht wel want in Egypte is dat niet echt zo heel erg in orde. Dat viel eigenlijk al wel snel tegen. Dat laat vooral zien dat je mensen die over hun eigen land iets zeggen doorgaans niet te sterk mag vertrouwen, zij zijn in dit geval natuurlijk nooit toerist geweest in Jordanie. Het was er echt wel overdreven. Bij het bestellen van een falafel liep het echt wel al mis, het kon niet zijn dat het zo duur zou zijn, dat wist ik, maar tja, wat kan ik doen. Dat het hier niet zo goedkoop zou zijn dan in Egypte, dat wist ik maar niet zomaar een verdubbeling. Dat zie je ook bij de hotels, hier betaal ik tot 3.6 euro, en dan sta je nog met je voeten in de pis als je je wil wassen... nu lig ik in een zijkamer van het dakrestaurant, voor 2.4 euro, dus 2 jordaanse dinar, 1 zo een ding is 1.2 euro, en het lijkt dan ook snel dat het niet duur is... alles voor slechts 1 dinar, of geedee zoals ze dat noemen, maar dan spreek je wel over 50 frank... in egypte was het in ieder geval veel goedkoper, met een maximum van 15 egyptische pond, wat ongeveer 2 euro is.... en dat is dus een maximum, doorgaans 10 egyptische pond. Die gasten waar ik bij op de kamer lag, locals, die waren bijzonder informatief over de prijzen en dus wist ik vanaf dan ook heel erg zeker dat ze hier erg steile toeristenprijzen hanteerden. Voor de rest was Aqaba net interessant genoeg om toe te komen, te slapen en te vertrekken, dat deed ik dan ook.
		</p>
		
		<p>De volgende stap was de Wadi Rum woestijn. Dat was andere koek, prachtig. Het daar geraken was niet helemaal voor de hand liggend, toch als je niet met een dure taxi zou willen gaan. Maar ik heb uiteindelijk mijn weg gevonden, goedkoper als de meesten, ik heb er wel specifieke stukken moeten voor wandelen. Althans, het lukte wel niet helemaal, door een misverstand toch een beetje een soort taxi gehad, die nam me mee maar vroeg daar uiteindelijk wel geld voor, tot aan het toeristencentrum. Daar kan je dan ook slapen in een dormitory, maar blijkbaar kan je ook iets verder bij de bedhouien zelf in een tent slapen, minder confort, dat zeker, maar tja, als toerist, dat lijkt toch wel iets aangenamer, echter als het ware. Het was wel weer afpingelen, en eigenlijk had ik het niet echt goed aangepakt, dus, ik betaal iets te veel, 3 GD ipv 2 dat ik volgens mij had moeten vastkrijgen. Voor de rest, ik ben daar bijna onmiddellijk beginnen wandelen, het is daar uiterst mooi en ik had geen ambitie om een kameel of auto te huren, dus, water tanken en wandelen. Het was wel erg warm en te voet doe je nu ook weer niet zo heel veel kilometer, maar ik ben er de hele dag mee bezig geweest, niet al te ver van de tent af want verloren lopen leek me ook niet helemaal optimaal. Nu, het is geen woestijn zoals in de Sahara of de Golf waar alles plots er hetzelfde uitziet en waar je heel snel verloren loopt, hier zijn er rotsen, herkenbare stukken. Als je benieuwd bent, dit is waar Lawrence of Arabie zich afspeelde, ook in het echt. Toen ik moe was heb ik daar nog een tijdje op een rots gezeten, genieten van de eenzaamheid en de stilte in de ruwe natuur, dat zijn reismomenten op haar best. Het was dan uiteindelijk ook al donker toen ik terug aan de tent kwam, waar bleek dat ze dachten dat ik de weg kwijt was, niet dat het hun zorgen leek te baren. Ik vermoed dat een nachtje hier in de woestijn op zich echt wel geen probleem is. 's Avonds aan de tent lukte het mij niet om te eten, mijn maag wou niet. Hier in het eten zou je wel eens testikels kunnen vinden, dat heb ik nog niet gegeten, en ik weet ook niet met zekerheid of ik dat wel zou kunnen. Ik had op voorhand ook al gezegd dat ik niet wou blijven eten, dat zou er simpelweg niet zijn ingegaan, na de liters thee en het brood... het was een intense dag door de bakkende zon in de woestijn... gans op mezelf, dat had echt wel iets cool's, nee, ik kan enkel zeggen dat dat best wel een succesdag was, 's morgens zie je dan ook vanuit je bed, allee, matras, de zon opkomen over de rotsen die de Wadi Rum woestijn zo typeert... De dag erna, er moet nog een tent worden rechtgezet, en ik moet helpen. Eigenlijk doe ik dan het vrouwenwerk. En dan krijg ik gisteren van zo een zeer apetijtelijk uitziend stuk stof gisteren te horen 'woeh, you are very strong', eh, wel merci.
		</p>
		<p>Vandaag had het hoogtepunt van Jordanie moeten zijn, Petra, een Nabateense nederzetting van de tijd van Jezus en ervoor... dus ruines, maar met spectaculaire rotstempels... is wel cool maar blijkbaar doet een echte woestijn ervaring inclusief een avond met een bedhouinen familie me toch meer... Het was dus zeker op zich wel impressionant, maar ik was toch wel content dat de prijs onlangs gezakt was van 26 naar 13 JD voor een tweedaagse en met mijn valse studentenkaart uiteindelijk zelfs maar 7.25 JD, nog altijd een kleine 10 euro maar toch al een pak minder... Het meest spectaculaire was wellicht de toegang, een spelonk, een kleine kilometer lang of zo, met prachtige kleuren in de rotsen, om uiteindelijk uit te komen op een facade die uitgehouwen was in de rots, supercool. De rest was ook wel cava, maar misschien vooral vanwege de omgeving waarin het zich stelde. In ieder geval, het was een plaats waar je gerust een tweede dag naartoe wou komen om toch nog eens rond te wandelen, tot helemaal op de heuvel, tot aan het bovenste gebouw, genieten van de weidse omgeving. De tombes waren op zich niet zo spectaculeir, de rosten zelf eigenlijk wel, vanwege de kleuren. En ook sjiek is als je bedenkt hoe het er hier zoveel jaren geleden zou moeten zijn aan toegegaan.
		</p>
		<p>Een kleine 10 euro die goed is besteed. Voor de rest geef ik vooral geld uit aan toeristenafzetters in het publieke transport en in mindere mate aan eten, waar ook toeristenafzetters aan het werk zijn. Alcohol drinken doe ik niet, restaurant zeer weinig, vlees zeer weinig... het is hier dan ook afpingelen voor alles, zelfs een fles water, anders betaal je zelfs meer dan in Belgie. Maar niet iedereen is hier even erg. Een staaltje bizarheid, ik zit uiteindelijk in een restaurant om wat te praten met de eigenaar, ik eet er niks. Dat is op zich een aangenaam gesprek, en ik doe mijn beklag over de toeristenprijzen. Hij beweert dat ik gelijk heb met mijn inschatting van prijs, de prijs die ik had gehoord van anderen, en dat hij dat ook voor mij zou kunnen maken aan die prijs. Ik had het eerst niet door, maar wat er blijkbaar gebeurd is, hij heeft daar een klein manneke geroepen die dan voor mij een falafel is gaan kopen, zonder dat ik dat wist, en heeft dan gedaan alsof hij dat voor mij klaargemaakt heeft. Ik weet natuurlijk niet of hij er iets aan verdient heeft of niet, of het misschien gewoon was om te laten zien dat er ook toffe Jordaniers waren, feit is, de prijs was veel lager dan wat ik zou hebben betaald in de zaak waar die falafel van komt. Bizar.
		</p>
		<p>In mijn hotel was ik beste maatjes met het hulpje. De eigenaar had mij ook graag, anders had hij zeker meer geld gevraagd maar hij gaf aan dat hij mijn manier van afbieden wel wist te apprecieren, vriendelijk. Er is hier iets vreemds met hoe het geld wordt benoemd, het is niet altijd duidelijk of je 0.5 JD betaald of .05. Ik dacht het laatste en ik trakteerde de anderen in het hotel op een theetje. Mijn vriend, het hulpje, zag dat ik me had vergist en in plaats van het recht te zetten en mij de volle pot te laten betalen deed hij alsof hij de thee wel zou betalen. Tof van hem, het was nen toffe gast. Bij de gasten was er ook iemand die voor de bussen werkte, en die kende alle prijzen van alle bussen in de regio, tja, een goeie bron van informatie, vanaf dan wist ik hoeveel het zou moeten kosten wat helpt als je de prijs wil drukken. Ik heb best wel wat rondgehangen met die gasten, zoiets is een verfrissing na al die assholes die normaal zijn om met toeristen om te gaan en ze af te zetten, want dat is de simpele waarheid volgens mij in Jordanie, dat is hier massa toerisme, niet van simpele budgetreizigers maar pakketreizen, met trossen dumpen ze bussen met mensen die niet kijken op een paar euros, geen wonder dat je na een tijd zo behandeld wordt. Ik tracht er voor mij het beste van te maken. 
		</p>
		<p>Dus, zoals ik al zei, als je met gewoon mensen spreekt is het hier dikwijls wel vriendelijk. Nu, je bent natuurlijk hier wel niet in Belgie maar in een moslimland, en soms wil dat toch ook wel iets minder aangenaam zijn. Op zich geen probleem, en het is zeker ook niet de eerste keer... maar tot mijn verbazing begint er daar ene van die gasten op straat onzin uit te kramen dat 11 september opgezet spel is van Sadam Houssein om de moslimgemeenschap te viseren.... ik heb toen vriendelijk gesuggereerd het gesprek te be-eindigen... het is pakistan of bangladesh niet... maar het blijven toch moslims... en ook daar zitten er extreme tussen... Het zal dan ook niet verbazen dat Darwinisme hier toch wel een probleem is, allee, je praat er best niet te openlijk over... om maar te zeggen dat het toch echt wel een moslimland is... althans, in heel wat delen van de VS is het zeker niet minder van dat.
		</p>
		<p>Na Petra, tijd om verder noordwaarts te gaan, eerst langs een kasteel, een burcht, eigenlijk. Nu, toegegeven, dat valt toch meestal wat tegen, Karnak. Er is veel verbeelding voor nodig, en eigenlijk, het is iets dat je als Europeaan wellicht allemaal al wel eens hebt gezien. Tis niet dat het in Europa niet bestaat, burchten waar ooit ridders in huisden. Maar goed, dat was gewoon op de weg richting Amman, de hoofdstad, dus, dat doen we er dan gewoon effe tussendoor. De toeristenroute kon ik niet nemen omdat ik niet met eigen vervoer was, en er zeker geen wou huren. De gewone weg was ok maar niet echt spectaculair. Daarenboven, Jordanie is niet echt groot, heel lang duurt het hier allemaal niet, hoogstens een paar uren.
		</p>		<p>Amman, de grote stad, en daar word je als toerist toch veelal minder geviseerd. Niet dat het altijd lukt, maar met mijn gebruinde gezicht voor een falafel gewoon aanschuiven waar het druk is en gepast betalen en tot nu toe heb ik nog geen problemen gehad, dus voor mij is het hier al heel wat meer relaxed, maar goedkoop is Jordanie niet echt, allee, niet dat het duur is... met als gevolg dat ik nu toch mijn eerste culinaire stapjes waag en al eens iets nieuws probeer, zoals het lokale snoepgoed en al de drankjes die ze hier verkopen... is nu dus eigenlijk best wel plezanter reizen... Ik ben nog eens op restaurant geweest, 1 keer in egypte, nu ook 1 keer in Jordanie, allee, lokaal restaurant, maar toch niet mijn ding, ook wel ok qua smaak, maar tja, dat je op de straat vindt is voor mij zeker niet slechter... shwarma en zo... Naast eten is hier eigenlijk niet echt veel te beleven, het is een grijze stad. Slapen doe ik hier geregeld op het dak, en in Amman eindelijk niet gans alleen, het was echt wel plezant gisteren met een paar Kroaten en een Amerikaan, maar proper kan je die dingen hier niet noemen... het is niet zoals de urine waar ik in moest staan in Aqaba, maar voor de rest... tja, als je het minimum wil betalen krijg je ook het minimum, en in het Midden Oosten is dat nog iets minder dan wat dat in Belgie zou zijn :-)		</p>
		<p>Ik denk dat de voornaamste reden om in Amman te zijn een tripje is naar de Dode Zee. Dat is toch wel speciaal, 400 meter onder de zeespiegel als ik me niet vergis, en je kan er effectief gewoon drijven op het water. Dus, dan zwem je wat rond... allee, zwemmen kan je dat niet noemen, drijven, echt wel eens plezant, zonder met je handen bij te duwen geraak je gewoon niet onder water, en zout dat dat water is... echt wel fijn, totdat de hele bende families inclusief jankende kinderen mijn rust in het water kwam verstoren, en met geblijt rond mij ... wel ja, niks voor mij... en dat is dan moslim-way... de vent drijft dan ook rustig rond, en aan de kant zijn de vrouwkes, netjes ingepakt met de kinderen bezig, tot hun knie-en in het water.... het stoort toch een beetje. Ik moet wel benadrukken dat niet iedereen hier volledig in het zwart rondloopt, zeker in Amman, de hoofdstad zie je vrouwen rondkrossen zoals ze dat thuis doen, niet iedereen is hier trouwens moslim... en dan zie je maar dat zelfs in een maatschappij waar het niet structureel verplicht is van een sluier te dragen, toch veel vrouwen dat doen....		</p>
		<p>Voor de rest waren de laatste dagen kalmpkes, enkel nog een uitstapje naar Jerash, een goed bewaarde romeinse stad. Dat was wel in orde daar, al word ik er ook niet onmiddellijk wild van. Ik kwam daar op 20 km van de grens wel vast te zitten en daardoor moest ik terug naar Amman en de dag erna nog eens proberen om naar Syrie te geraken, maar dat is uiteraard niet echt een probleem, en mijn visa is al geregeld, dus ook geen visa verhalen deze keer... Het zit er weer bijna op, en ik kan toch wel duidelijk stellen dat Jordanie dik in orde is voor wat haar attracties betreft, bezoek Petra, doorkruis Wadi Rum en drijf in de Dode Zee, voor de rest, mijn advies, doe hier voor de rest zo weinig mogelijk, tis hier niet zo tof. Maar als je graag oud geld koopt, met Sadam zijne kop op, of Khomeini, dat vind je hier wel.		</p>
		<p>W. 		</p>
	</div>

</div>

<br><br>

</body>
</html>

