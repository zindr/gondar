<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2015: Southern West Africa</title>

</head>

<body>

<div class="container">

	<div class="col-md-9">
	<br/>
	<br/>

		<p>
		Zuid-Afrika, ik was er al wel eens geweest, in cape town zelfs, en eigenlijk was ik toen niet zo onder de indruk, misschien een tikkeltje saai zelfs. Ik herinner me nog dat ik content was eindelijk in de volle natuur van Namibie te zijn, of later ook in het echte afrika van noord namibie waar de sfeer opnieuw zwart was. Ik had dan ook niet gedacht dat ik nog eens terug zou komen naar zuid-afrika, maar dus toch. De bedoeling was van in het oostelijke deel te blijven, zeker ook lesotho en waarschijnlijk swaziland, wandelen in de drakensberg en misschien wat beestjes spotten. Deze keer zou het ook met een auto zijn, die zijn hier in zuid-afrika blijkbaar belachelijk goedkoop, 12.5 euro voor een ford fiesta, daar kan een mens niet voor sukkelen. Naar verluidt is zuid-afrika niet echt het land om met busjes rond te reizen, en de bazz bus voor backpackers is ook niet echt goedkoop. Het voordeel van een auto huren is ook dat als je toekomt in het beruchte Johannesburg, je er onmiddellijk kan vertrekken, geen hostels zoeken, geen busjes vinden die je uit de luchthaven krijgen. 
		</p>
		<p>
		Het was wel een hele rit, naar het zuiden richting Lesotho, en dat werd er niet minder om met het vermijden van tolwegen. Je komt dan door gewone zwarte stadjes. Normaal zou ik me daar niet echt bewust van zijn, ik ben al in verschillende zwarte landen geweest, maar met al die berichten over onveiligheid in zuid-afrika kijk je toch een beetje met een verhoogde waakzaamheid naar de grauwigheid rondom. Zeker als je wijken passeert waar je amper van huizen kan spreken, krotten, slechts deels uit beton, dan nodigt dat niet uit om effe uit te stappen om de benen te strekken.  Of je er echt gevaar loopt, dat weet ik niet, maar ik zag in grote delen van die steden niks wit bewegen. Er waren indiers, de kerel waarvan ik een fles water kocht in het winkeltje in het centrum bijvoorbeeld. 
		</p>
		<p>
		Net na zonsondergang waren we in Clarense waar we ons tentje konden opzetten, en een pintje drinken, klaar voor de nacht, klaar voor de reis die ons stond te wachten. Het was een lange dag, de grote pint deed deugd. Het vredige witte en ietwat saaie Clarense was misschien wel de ideale startplaats, beter dan in een of ander grauwe stad zoals Johannesburg, dat was voor het einde. Het grootste minpunt van Clarense was wellicht dat het er toch niet echt warm was in ons tentje, een waarschuwing voor de volgende nachten. Het is er al vrij hoog. De prachtige natuur is ook om de hoek, met het golden gate national park waar we door moesten op weg naar de royal natal national park. We waren daar tenslotte om te gaan wandelen. 
		</p>
		<p>
		Afstanden hier maken alles traag, al vertrek je vroeg, en al stop je eigenlijk enkel om te gaan winkelen in een stadje dat je passeert, toch wordt het vrij snel laat, en dan blijkt dat je bij aankomst in het nationaal park niet echt veel tijd meer hebt voor de wandeling. Nu ja, net genoeg om even in te wandelen. Hadden we er blijven slapen, in het park, dan had ons dat wellicht tijd en geld bespaard en hadden we een iets langere wandeling kunnen doen, tja, we wisten niet beter. Wij zaten iets verderop in de backpackers dump, je weet wel, volledig voorzien op de backpacker die niet veel betaalt aan een slaapplaats maar wel zijn geld laat rollen om bier te drinken en misschien ook om een tour te boeken. Het was ook eentje van het smerige soort, ze logen zelfs om toch hun tours maar te verkopen. Het is uiteraard ook een plaats waar je andere toeristen kan ontmoeten, in ons geval een jong noors koppel, en dan krijg je idealiter ook wat informatie dat je helpt om de reis wat verder te plannen, en dan weet je ineens ook dat ze bij de receptie liegen.
		</p>
		<p>
		De wandeling naar de crack was wel ok, mooie natuur en goed om de beentjes te strekken. Na enige discussie ook maar beslist van de dag erna terug te komen om de populaire gorge wandeling te doen. Je kan ook zelf een wandeling samenstellen aan de hand van de tijden, al kloppen die niet echt, wij doen er veel minder lang over. Terecht een populaire wandeling, een beetje bos, mooie flanken, af en toe ergens opklimmen, en een doel, het zicht op het amphiteater op het einde. Met hier een daar diepe plassen was het zelfs mogelijk van een koud badje te nemen. Na de wandeling, opnieuw de auto in, en terug van waar we kwamen, of toch die richting. Harrysmith op zondag was nogal leeg, maar de shoprite was open, en daarna richting Kestel. De ouwe hippies in Kestel waren vooral interessant vanwege de informatie die ze hadden over wandelingen, want wij wisten eigenlijk nog altijd van niks. In extremis zo beslist van de Sentinel dan toch maar te doen bleken ideaal te zijn om verder informatie te verkrijgen over de wandelingen, we beslisten er van toch ook maar de wandeling van de Sentinel te doen, te riskant zonder gids en om je auto achter te laten volgens de backpackers, maar geen probleem en dik de moeite waard zo bleek. En ander groot success die avond was de gemarineerde steak die we in shoprite hadden gekocht, wat een feest, superlekker, en een beetje alcohol en dan ben je weer klaar voor alweer een frisse nacht in een tentje. 
		</p>
		<p>
		De wandeling naar de Sentinel was echt wel in orde, met verzichten en imposante bergflanken, en bijna uitgedroogde rivieren op de plateaus, bovenop de berg aan de Tugela Falls. Ook noemenswaardig was wellicht het stukje trap dat je bijna loodrecht een twintigtal meter de steile bergwand op bracht. Het viel uiteindelijk wel mee, maar voor heel wat onder ons bleef het toch best wel spannend en niet iedereen die er passeerde durfde het aan. Sjans voor ons dat het geen probleem was, het laatste stukje van de wandeling was het belangrijkste en meest spektaculaire. Misschien voor de volledigheid ook zeggen dat de weg ernaartoe met de auto, het stuk net voor de parking, ook wel kon tellen. Als je geen high clearance hebt is het toch wel wat bibberen en misschien niet iets dat je met je eigen auto zou doen. Vermoedelijk is het binnen enkele jaren volledig onder de tarmac, maar voorlopig blijft het zwoegen om er over te geraken. En je weet dat je dat twee keer moet doen, ook op de terugweg, terug naar Clarense.
		</p>
		<p>
		Het was pas een vrij late beslissing van terug naar Clarense te gaan, we waren er al geweest wat voor en nadelen heeft en we gingen er al zijn rond 5 uur maar goed... het bleek achteraf een goeie keuze. We passeerden opnieuw de golden gate, maar het was niet daarom. Het ondertussen volledig leeggelopen hotel waar we eerder al onze tent hadden staan boodt ons een chalet aan, voor de zelfde prijs als een tent. Deugddoend na onze wandelingen, met douche in de kamer en zo. Het was er wel koud maar nu hadden we ineens ook dekens, meevaller. Zo hebben we ons wat kunnen voorbereiden op onze oversteek naar Lesotho, de dag erna. Die pint zijn we niet meer gaan drinken, enkel wassen, eten en slapen, allemaal op het gemakske. We moesten wel nog altijd gas vinden voor ons gasvuurtje en tanken, dat zou voor de ochtend erop zijn. En dan was het zover, onze eerste landsgrens. Lesotho, blijkbaar lesoetoe uitgesproken, wou ik zeker even passeren, deels om het aan te vinken in mijn lijstje maar toch ook vooral omdat dit bergkoninkrijkje me best wel cool leek. En daarenboven, landsgrenzen zijn altijd wel plezant, of toch minstens interessant, het heeft zelfs iets spannends. De overgang ging vlot en we kregen kaartjes en wat informatie over de wegen. Misschien ook wel een beetje desinformatie, iets wat ons wel nog parten zou spelen... maar goed, you win some you loose some.
		</p>
		<p>
		Het eerste dat opvalt in Lesotho, en ik heb er geen verklaring voor, is hoe ongelooflijk traag die taxis daar doorgaans rijden. Ik snap dat je niet te snel mag rijden omdat je wel eens een potentiele klant mist, maar hier gaat het traag, super traag. Eigenlijk hadden we moeten stoppen in dat eerste stadje, al was het maar even, Butha Buthe, maar we hadden geen idee waar we die avond zouden belanden en we waren nog maar net de baan op. Het zou een vermoeiende dag worden, en eentje waaruit bleek dat we het toch effe beter lichtjes anders aangepakt zouden hebben. We hadden het verkeerd begrepen dat de route naar Katse Dam wel in orde zou zijn, wel, dat was deels ook zo, maar het zou blijken dat met onze auto we daar wel vast zouden geraken en dat we niet zouden kunnen doorsteken naar de Sani Pass, iets wat ik toch wel wou doen. Eerst een plateau over, en dan stillaan bergop en bergaf, ze noemen het niet voor niks een bergkoninkrijkje. De eerste halte zou een nationaal park zijn, op een kleine 3000 meter, jammer genoeg, dat viel een beetje tegen. Het Bokhong nature reserve nodigde niet echt uit om daar veel tijd te spenderen, en misschien is dat wel een tikkeltje het nadeel van Lesotho, je ziet waar je naartoe gaat, eindeloos, en er is niet iets waar je naartoe kan. Toerisme begint hier eigenlijk nog maar net voeten in de aarde te krijgen, lijkt het, ze zijn er mee bezig, dat was duidelijk aan de grens, maar je verwacht best niet te veel informatie of sturing, enkel een wandeling naar de waterval die je van ver al kon zien, erg motiverend is dat niet. We zijn dan maar verder gereden. En dat zouden we nog veel doen... altijd maar verder en verder. Snel ging het niet. Misschien om 5 uur aan de Sani Pass, wel, misschien eerder morgen middag... of nee, we geraken er gewoon niet. Dat wisten ze ons eigenlijk al in de vroege namiddag te vertellen, maar na al die heuvels op en neer en met ons doel Katse Dam niet zo heel ver af, hoopten we dan eigenlijk toch dat we er wel zouden doorgeraken... niet dus. Wel was het mooi, al die bergen. 
		</p>
		<p>
		De weg begint dan uiteindelijk toch te wegen, de constante druk dat je jouw auto gaat stuk rijden over de stenen, het gemanouvreer van links naar rechts om prul te vermijden, en dat gaat allemaal heel heel heel traag. In Katse Dam waren we te laat voor de namiddag tour om 2 uur, het was nog vroeg, maar doorrijden was geen optie, het was een lange dag, dus even het enige ding doen dat er te doen was, een ietwat saaie botanische tuin. Het moet gezegd, de nationale plant, iets naar mijn goesting, en de uitleg erbij was ook wel interessant, allemaal voor een habbekrats. Voor de rest ook nog kip en frietjes gaan eten, tja, het smaakte, ergens in een aheum restaurantje waar de meerderheid van de klanten gewoon kwam om te poolen en misschien om te drinken. Hier is dus echt niks, en wat er is, is eigenlijk saai, behalve de natuur. En ook opvallend, hoe uitgestrekt en in het midden van niks je hier ook zit, overal zijn mensen, op alle uithoeken, overal zie je hier en daar mensen. Om te slapen konden we terecht bij de plaatselijke militaire wacht, ik denk toch dat het militair was, ze hoorden denk ik ook bij het toeristencentrum, en dat blijkbaar gratis, nu ja, heel veel kreeg je er niet voor terug, je moest je eigen tent hebben, de vrouwen wc was niet ok en de mannen wc, wel tja, het was iets. Maar goed, gratis, en zicht op de Katse Dam. De tijd die we nog hadden was net genoeg voor een korte wandeling, het is hier overal wel mooi, en dat een glaasje alcohol drinken om de nacht in te gaan. Gelukkig was het die nacht aan de warme kant, we hadden niet veel bij tegen de koude en het kon er koud worden. 
		Die ochtend hadden we kunnen wachten tot de ochtend tour van de Katse Dam, maar als je om 6 uur op bent, wel, we hebben er niet op gewacht, door naar Thaba Tseka, bevestiging dat Sani Pass er echt niet in zou zitten van die kant, en dan maar door richting Masure... het werd zo een road trip door het hart van het bergkoninkrijkje. De weg was er wel sterk op verbeterd dus hebben we het ook wel gehaald, tegen een uur of 5 waren we in de hoofdstad, misschien was het iets vroeger, tijd genoeg om de stad te verkennen, ware het niet dat we daar met platte band stonden. Shit, wat een gedoe... naar een bandencentrale, band laten maken, goed, dat bleek blijkbaar voor minder dan 3 euro te kunnen, maar je bent er wel wat tijd met kwijt. Daarna effe door de stad, maar toch wel ongerust, het is er blijkbaar niet veilig, en er worden auto's gepikt, hmmm... misschien dan toch maar de betaalparking op. Ondertussen, met de tijd die we verloren hadden was de zondsondergang niet heel ver weg, en in de nacht rijden is hier niet zo verstandig, dus verder... en jawel, in het pikkedonker zijn we uiteindelijk in een vreemd soort hostel in Thaba Bosui. 
		</p>
		<p>
		Hier moet je natuurlijk niet verwachten dat de wegen snachts verlicht worden, en het is net hier dat je enige verlichting wel zou kunnen gebruiken. Gaten in de weg, of wat we hier aan de hand hadden, een verval van misschien wel 20 centimeter als je van de weg afrijdt, vreemd, en dan wat prikkeldraad dat daar ligt te liggen... geen wonder dat je hier platte band opdoet. Maar goed, we hadden het wel gevonden, en wat hadden we gevonden. Die kerels waren de ene na de andere joint aan het smoren, ze hadden er ook een hele serre vol staan, de hele nacht verlicht, dat was wellicht het enige licht snachts, blijkbaar geen probleem, niemand die daarmee bezig is, al denk ik wel dat je er niet mee te koop moet lopen of er staan flikken die je maandelijks moet afbetalen. We konden gratis blijven in het toch wel wat vervallen geraakte hostel, vrije gift werd wel geapprecieerd. Koken en zo, dat kon allemaal, in het huis. Vreemde omgeving. Maar goed, het was een plaats om goedkoop een tentje op te slaan. Voor ons was de hoofdszaak het slapen, voor de rest moesten we daar niet zijn, het zou blijkbaar de geboorteplaats zijn van de bijna heilige koning. Het huis zelfs was nog met een rieten dak, een beetje in de traditionele stijl maar dan toch ook wel iets moderner en groter, en ondertussen serieus in verval. De europese vrouw die partner was van de zwarte eigenaar was ondertussen gestorven en blijkbaar lukt het niet zo met de zaken op orde krijgen zonder. 
		</p>
		<p>
		De dag erna, we waren er nog niet vanaf van die lekke band. Ellende, het leek alsof die toch platter stond dan de andere drie. Wel, dan maak je je zorgen, wat dan te doen... terug naar de stad dan maar, terug die gast van de dag ervoor dat laten nakijken. Met een beetje water, niet met zeepsop, liet hij zien dat het lek gedicht was maar hij gaf toe dat hij misschien toch niet echt zorgvuldig was geweest met het terug oppompen, allemaal voor niks dus. Maar goed, het was toch deels op de weg naar het zuiden. Het zou nog een hele rij-dag worden, op weg naar Malealea, door de hoogvlakte, wel, een tikkeltje hoog, want de bergen liggen in het centrum en oosten, niet in het westen. Overal waren mensen, en taxi's reden traag. Even naar toilet onderweg, geen probleem, die staan hier overal, wel, je moet dan wel ergens in het winkeltje een sleutel gaan halen maar het kan gratis. Toiletten zijn hier wel grappig, kleine huisjes in de tuin zoals dat op nog plaatsen is, alleen zie je hier overal de tuin, en dus ook te toiletten, het landschap staat er vol van. Als je een restaurant wou vinden, dat was eigenlijk minder eenvoudig, zo leek het toch. Het is niet zo dat er dan een witte vlag hangt zoals ergens te lezen stond. Eens van de hoofdweg af ergens binnen, maar het bleek dat zij niks hadden, en daar recht tegenover blijkbaar ook niet, al leek het wel zo vanaan de buitenkant, maar goed, met een beetje hulp geraak je er dan toch, een fijne tent met simpel maar lekker eten, een beetje de constante hier in dit deel van de wereld, en ze raadde ons ook de lokale drank aan, sorghum, erg vullend, ze heeft er een hele uitleg over gedaan, vriendelijk mens, zo zijn er heel eigenlijk wel veel.
		</p>
		<p>
		Alles ging vlot tot het laatste stuk, daar begon het slechte stuk weg. Nu ja, we wisten dat ook hier veel auto's passeren, maar het blijft toch wel een beetje stressvol. En daar stonden we, in de vallei, mooie vallei, maar toch met een beetje een wrange nasmaak. Het dorpje hier was echt maar een dorpje, volledig overheerst door de lodge, professioneel uitgebouwd, inclusief traditioneel avond dansje en goed uitgeruste bar met pool tafel, en veel toeristen, groepen, eigenlijk niet echt plezant, profesionele afzetterij. Dat bleek vooral de dag achteraf toen we de prijs wisten. Nu ja, we waren er om in de vallei te gaan wandelen, en dat was gratis. En het was toch wel de moeite. We hadden op de receptie van de manager de coordinaten gekregen en dan blijkt het met een gps systeem toch allemaal ewl vlotjes te lopen. We zijn meestal niet echt goed voorbereid, maar alles komt goed, en met gps nog meer. Toch wel prachtig, een kloof, en vooral ook het gesteente, uitgeholt door een meanderend riviertje. Ik ken niks van stenen, zacht wit gesteente, maar het had wel iets. Een uurtje doorwandelen tot aan een nietszeggende waterval en terug, duidelijk dat je het niet voor de waterval moet doen. 
		</p>
		<p>
		We mochten ook niet te snel terug zijn, want dan zit je daar in de toeristendump of in een pietlutterig klein dorpje, dus nog even een ommetje. Een jong gastje vroeg ons iets of wat te drinken. Ik gaf hem iets maar zei, niet te veel eh... hij dronk een minislokje... ok, drink er nog maar een paar. Dat kereltje die zijn koeien hoedde heeft ons ineens de meest efficiente weg naar boven getoond, misschien dat we dat niet perse nodig hadden, maar soit, de mensen zijn hier wel fijn. En toen we nog altijd dat ommetje wilden maken kwamen ze ons ongerust halen om ons de andere kant op te sturen, de juiste... toch tot ze doorhadden wat ons gps systeem deed, dat we niet verloren zouden lopen. Uiteindelijk waren we dus toch nog te vroeg terug, tijd voor een pintje dus, wel, een fles, een fles van een halve liter. Nee, niet in de toeristendump, dat zou dubbel de prijs zijn, en de witte zou er rijker van worden, nee, er is ook hier een lokaal cafeetje. De cafee moet je niet binnen voor de gezelligheid, maar buiten voor de deur op een stoeltje, zo in de namiddagzon, dat was prima.
		</p>
		<p>
		Toeristen zijn geld, hier zoals in zoveel plaatsen. Op tien minuten was het dan ook de tweede die zijn gidskunsten aanbood. Ik moet geen gidsen, dat weet ik, dat weten zij natuurlijk niet, al zeg ik het hun, maar ze blijven proberen. Een babbel over alles en nog wat, dat kan je dan weer wel krijgen van mij. Soms is het niet helemaal duidelijk, dan denken ze dat ze mij misschien een tour kunnen verkopen maar eigenlijk zijn ze gewoon met mij aan het babbelen over het leven, het dorp, het toerisme, aids, ... noem maar op. Dit soort gesprekken zijn soms wel interessant, zo lang je het maar kan wegsturen van hun poging om je rond te leiden. Misschien dat toen het hem daagde hij niet helemaal gelukkig was, en dan zie je zijn vriendelijkheid ook snel verdwijnen als sneeuw voor de zon. Volgens hem moeten toeristen nu eenmaal de lokale bevolking steunen, ik ben het daar niet mee eens, als toerist moet ik helemaal niks tenzij het van de wet moet, en als ik zou vinden dat ik de lokale economie een zetje in de rug moet geven dan denk ik dat een plaats dat kan leven van de massa's toeristen de laatste plaats van het land zou zijn waar ik mijn geld zou willen insteken, dat heb ik hem ook duidelijk gemaakt, duidelijk genoeg om het gesprek blijkbaar stil te leggen. Het bier was wel cava.
		</p>
		<p>
		Terug in de lodge nog efkes met onze gepensioneerde buur gebabbeld, grappig manneke, stoer, hij had een knuppel bij om zich te beschermen, alsof dat iemand zou helpen, zeker niet als je dan ook nog eens oud bent, tja, het idee is ook veel waard zeker. Daarna de bar in, tussen de hordes toeristen, wij moesten er zijn voor internet, het bier en zo was me echt wel te doen, een profesionele bar, dat was duidelijk. Dit is mijn plaats niet, het verschil met de nacht ervoor was erg groot, bij de rasta's, en met de nacht daarvoor nog groter, gratis bij de bewaker van het gebied rond de dam. De ochtend erna toch maar vertrokken, verder naar het zuiden. Onderweg nog efkes een stadje binnen om iets te gaan eten. Hier is alles nogal klein, Quthing is hier dan wel de stad in de regio, maar je bent er zo door. Sjans, een parkeerplaatsje net voor de slager, en dat is hier blijkbaar een plaats waar je kan eten, gewoon het vlees aanduiden dat je wil en daar krijg je dan pap bij, het lijkt op aardappelpuree maar het is het niet. Vullen doet het wel, en de worst die we hadden genomen, wel, niet alles is even lekker hier. Kleine pauze, en weer op pad, een beetje een standaard in onze reis in Lesotho. Drie schoolmeiskes eisten een zitje op in onze auto voor de enkele kilometers naar de hoofdweg en daarmee was het ook duidelijk dat een ford fiest met drie vrouwen achterin het toch ook wel voelt. 
		</p>
		<p>
		Lesotho is misschien wel klein maar snel geraak je er niet door. Het was ook nog niet duidelijk of de wegen het zouden toelaten maar de doelstelling die dag was het helemaal tot in Qatcha's Nek te halen, daar zouden we dan de grens overkunnen, misschien, als de auto het zou toelaten. Misschien zou het te lang duren vooraleer we er zouden geraken en dan moeten we onderweg iets vinden. In het donker rijden is niet optimaal hier, niet zozeer voor de rovers maar vanwege de slecht verlichte en met putten bezaaide wegen op sommige plaatsen. De wegen gaan hier ook bochtig en steil. Bijna overal zie je dichtbij of veraf wel wat huizen, en mensen, onwaarschijnlijk maar je hebt hier bijna nooit een moment dat je denkt alleen te zijn, massa's mensen, of toch, je ziet er overal en altijd wel een paar die soms uit het niets lijken op te duiken. Dat maakt ook dat je niet zomaar naast de weg een pieske gaat doen als vrouw, er zal echt wel plots iemand om de hoek komen. Het begon te wegen, de lange afstanden en als je dan stopt voor een koffietje, wel dan moet je een koffietje gaan zoeken, hier is echt wel niks, er was een winkeltje, met ne chinees aan het roer. Ik was onlans nog in China geweest en ik praatte wat met hem, hij had een winkel waar ze koffie verkochten, maar niet de gemaakte versie, dus zijn vrouw of verkoopster moest er eentje maken voor ons, gratis, tja, het deed hem ook wel eens deugd even over china praten leek mij. Het was er niet zo goed meer, in Lesotho, voor de zaken, nog een paar jaar en hij zou terugkeren. Toch wel maf hoe zoveel mensen de hele wereld afschuimen om zaken te doen en ik slaag er maar niet in om mij zelfstandige te maken in mijn eigen land in mijn eigen vakgebied. Het ondernemersgen, ik heb het niet, hij duidelijk wel. 
		</p>
		<p>
		Berg op, berg af, op het gemakske, hopen dat de weg wat beter wordt. De weg werd beter. Hier in Lesotho is alles in volle ontwikkeling, wegen worden aangelegd en ongetwijfeld zal binnenkort hier zonder problemen gereden kunnen worden. Dat verklaart misschien ook waarom je er zo moeilijk informatie over vindt, over de toestand van de weg, want op internet krijg je dikwijls heel tegenstrijdige informatie. Voor wat ik heb gehoord, als je vanuit Zuid-Afrika naar Qatch's nek rijdt, en dan helemaal kloksgewijze rond Lesotho tot aan de Sani Pass, dan zou je daar geen probleem mee mogen hebben met een 2wd. Op voorhand was alles onduidelijk, zelfs naar Qatcha's nek doorreizen was een berekende gok voor ons. Berg op, berg af, overal mensen maar bijna nergens echt een plaatsje om te stoppen, dorpjes zijn hier niet meer dan een paar huizen, doorgaans niet vlak langs de weg maar tegen de helling zodat je niet zomaar je auto kwijt kan, en waar je die kwijt zou kunnen staat gegarandeerd iemand zijn auto te wassen of iets dergelijks, overal mensen, de weg wordt ingepalmd. Het werd stillaan donker, en we kwamen stillaan dichter bij de eindbestemming, tegen onze verwachting in en ongetwijfeld vooral vanwege het laatste stuk weg dat meer dan behoorlijk was geraakte we dan toch nog net op tijd ter plaatse, in Qatcha's Nek. Het grote vraagteken was waar te slapen. Lukraak ergens binnengaan dan maar, iets sjiek, je weet nooit dat je het aan een prijsje kan krijgen als je wat afbiedt. Afbieden was hier helemaal niet aan de orde, dat was duidelijk, maar we kregen wel onmiddellijk het adres van ergens waar we een tent zouden kunnen opslaan. Succes.
		</p>
		<p>
		Het was toch wel een ietwat sjieke omgeving, hier in het hotel, maar voor ons zou het de tent worden, en aan een prijsje, 60, of 30 per persoon, zo weinig was het nog niet, tenzij die keer dat het gratis was. En hier waren de douches heel cava. Nu goed, tentje opzetten en naar de stad, aheum, het zal dan wel een stad zijn maar stel u daar niet teveel bij voor. Even door het donker door de velden, het wegje stond op onze gps, we voelen ons hier duidelijk op ons gemak, en dan eens kijken wat te doen. Het was vrijdag. Bar 1, wel, dat was misschien niet echt ideaal omdat daar nen hoop ouwe mannen zaten. Mijn vrouwelijk gezelschap zou dan ook misschien wel iets te veel vervelende en zatte aandacht krijgen. Bar 2, wel, ook niet echt ideaal, nen hoop jong volk. Iemand zag ons twijfelen of we wel binnenwilde, en als we bier wilde dan was dat de enige oplossing, zo leek het... kerel komt naar ons, vraagt of mijn gezelschap mijn vrouw is, feliciteert me ermee. Misschien toch maar niet binnengaan. Wel konden we binnen in het lokale restaurantje, om iets te bestellen, bij ons is dat doorgaans een moeilijke bevalling en het wordt er niet simpeler op als niet alles van eten te zien is achter de toonbank. Ze was een beetje verveeld met die twee ambetante toeristen die niet goed wisten wat we wilden, wat er was, maar het kwam in orden en weeral was het verbazingwekkend hoe een simpele schotel toch echt lekker kon zijn, en bier was er ook. 
		</p>
		<p>
		Het grappige aan onze verblijfplaats was een beetje dat ze wel tenten toelaten, aan een belachelijk lage prijs nota bene, maar dat ze daar misschien niet helemaal op zijn afgestemd. Geen keuken waar de tenten staan, maar wel een keuken, we kunnen daar gewoon de keuken van het restaurant in om te koken. Zoiets heeft wel iets, samen met de kokkin van het huis daar efkes rondhangen. Jammer dat er daar zo weinig te doen is, misschien geldt dat wel voor heel Lesotho, want het is een plaats waar je wel graag kan zijn, om te zijn. Ook op onze vraag of er een wandeling zou zijn in de buurt, of iets dat we konden doen om nog even ter plaatse te blijven, dat bleek niet zo, wel het nationale park maar dat was toch wel weer een vijftal uur verder over te slechte wegen, dat had de receptie voor ons nagevraagd. Dus, dat was geen optie, zo worden ook keuzes gemaakt, te moeilijk. Het was tijd om te vertrekken uit Lesotho, en het zou ons allebei nog wel een beetje achtervolgen dat we er misschien toch wel een dag of misschien twee langer hadden moeten blijven, wel, we hadden er minder snel door moeten rijden. Nu ja, niet dat er veel te doen was, en het plan was toch naar het nationale park te gaan maar dan vanuit Zuid-Afrika. Dat was voor later, eerst de grens over, altijd fijn. En we waren terug in het gevaarlijke land.
		</p>
		<p>W.		</p>

	</div>

</div>

<br><br>

</body>
</html>

