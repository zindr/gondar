<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2015: Southern West Africa</title>

</head>

<body>

<div class="container">

	<div class="col-md-9">
	<br/>
	<br/>

		<p>
		In deze korte reis heb ik nog tijd voor een goeie week Benin, eigenlijk ben ik nu dus op mijn keerpunt en evolueer ik stillaan terug naar Accra in Ghana voor mijn terugvlucht.
		</p>
		<p>
		Mijn entree in Benin zal ongetwijfeld wel een van de meest spectaculaire entrees geweest zijn die ik ooit in een land maakte, er waren er nog maar deze kan in ieder geval tellen. Ik was dus op wandel richting grens, en zonder het te weten was ik de grens dus over, geen grenspost, of toch geen bewaakte. Een leeraar engels was met me onderweg aan de praat geraakt en hij vroeg zich af waar ik zou gaan slapen, het werd al een klein beetje donker. Ik heb een muskietennet bij, en een tent, dus ik kan eender waar gaan slapen, dat liet ik dan ook weten, ik was in ieder geval niet van plan van ergens een hotel te gaan zoeken. Nu ja, dan kan het soms snel gaan, die kerel nodigt mij bij hem thuis uit. Had ik van een hotel gesproken had hij dat wellicht niet gedaan want bij hem thuis was het bijzonder eenvoudig, en dan is het dikwijls zo dat ze hun onderkomen te min vinden voor de toerist. Tja, het was volgens hem wel ongetwijfeld beter dan gewoon buiten op het veld te slapen, dus ik mee met hem. Hij woonde er met zijn familie, ook met zo een speciaal huis van de Tamberma zoals ik die dag al had gezien maar daar werd niet over gepraat. De reden dat het spectaculair is, dat is omdat je zo echt wel een beeld krijgt van het leven zoals het is, zijn vrouw was er, maar ook andere familie, en heel wat kinderen, hij had er slechts eentje en die was nog klein. Er was geen water, de put stond iets verderop, er was ook geen electriciteit dus was het behelpen met een lamp op batterijen. Voor mij werd water gehaald aan de put en dan kon ik me achter het muurtje wassen. Een kakske placeren, dat moest op het veld, een wc was er dus ook niet. We hebben een hele tijd gepraat en ik kreeg er ook eten, een soort puree dat zij pate noemde met iets van groeten, simpel maar best wel ok. Het deed ook deugd nog eens Engels te praten, ik denk wel dat ik er een stuk beter in was dan hij, maar goed, het is duidelijk een gebied met heel wat beperkingen. De electriciteit was beloofd en zou binnenkort doorgetrokken worden uit Boukoumbe, het nabijgelegen stadje. Slapen deed ik bij hem in de kamer, iedereen lag daar maar wat, kinderen vielen gewoon buiten in slaap, zijn vrouw sliep bij zijn moeder wat volgens hem normaal was kort na de geboorte, ik begreep het niet, hij liet zich zelfs ontvallen dat ze soms ook bij zijn vader sliep, en dat hij dus niet bij zijn vrouw sliep, ik heb het misschien niet goed begrepen. Interessant, zo bij mensen thuis zijn, geloof me.
		</p>
		<p>
		Het is ochtend, ik vertrek na afscheid genomen te hebben van mijn gastheer de engelse leeraar. Niet veel later wandel ik door Boukoumbe en het is nog vroeg dus probeer ik er ineens ook weer weg te geraken. Ook hier toch weer een paar vreemde dingen. Ik moet dus nog altijd een stempeltje hebben dat me officieel in Benin plaatst, je zou verwachten dat dit aan de grens gebeurt maar het gebouw dat daar stond was onbemand. Je zou dan kunnen verwachten dat dit gebouw zich dan in het centrum van het grensstadje zou bevinden, wel nee. Het was op de weg naar Natititingou, een paar kilometer buiten het centrum. Ik wist wel niet juist hoe ver, dus ben ik gewandeld. Af en toe dan toch maar eens de weg vragen, en ja, het is nog verder. Een kerel die me de weg aanwees draaide terug met zijn auto en vroeg me of ik zou verder reizen, voor een prijsje zou hij me wel brengen, hij werkte voor het ministerie van agricultuur en moest met de auto naar Natititingou en zo verdienen die mannen wat bij. Tja, ik kende de prijs en hij vroeg ook niet meer, dus tja, waarom niet, dan moest ik na mijn stempeltje al niet helemaal terug naar het centrum. Hij moest nog wel iemand anders oppikken, en dan zie je toch weer dat je in Afrika zit en waarom het hier allemaal zo spaak loopt. Hij staat daar dan op het pleintje samen met twee anderen, en ze bellen maar rond en rond, duidelijk dat iemand daar had moeten zijn, maar die was er niet, alles duurt altijd zo lang in Afrika, iedereen is er dan ook altijd te laat. Hij wil vertrekken maar die andere gasten vragen toch dat hij nog even wacht, want hij is bijna daar, wel, het heeft nog een hele tijd geduurd, dat is hier normaal. Die gasten die dan belden, dat zijn geen vrienden maar mensen die een kleine gift verwachten, en dus begint ook dat wanneer die kerel eindelijk toekomt, een heel discussie over geld. Dat is niet met de chauffeur, die had een duidelijke prijs, maar met die gasten. Hier in Afrika draait alles over geld, en geregeld zijn er dan ook discussies over een paar CFA. In een plaats waar geld nog een verschil maakt, bij armen omdat ze dan kunnen eten en bij rijken omdat ze er mee kunnen pronken, staat geld ook heel erg centraal. Nu, nog iets onozels had niks met geld te maken, we staan daar te wachten op een paar honderd meter van de grenspost, of toch de plaats waar ik een stempeltje moet krijgen, wachten, in plaats van gewoon met mij al tot daar te rijden en tegen die gasten te zeggen dat die kerel maar tot daar moet komen, nee, we wachten lang en dan rijden we door om daar aan de grenspost weer te gaan moeten wachten. Tja, er was wel volk maar de kerel die voor de stempeltjes zorgt was er niet, geen idee waar die naartoe was. Even wachten, nog even, mijn chauffeur wou net vertrekken zonder mij toen die grenswacht terugkwam, net op tijd, een stempeltje, en we waren onderweg.
		</p>
		<p>
		De regio waar ik nu doorreed met de auto was eigenlijk ook een toeristische plaats, de Tatas Somba, eigenlijk erg vergelijkbaar met de Tamberma huisjes die ik in Togo al gezien had. Er staan er hier dus ook, en de streek was ook aangenaam om door te rijden, net zoals daar in Togo. Ik ben er gepasseerd, ik had het ondertussen wel gezien. Een half uurtje verder moet de chauffeur ergens zijn, kort, wel, het is Afrika, dat kan dan toch nog wat duren. Die chauffeur zou mij achtergelaten hebben omdat het een vijftal minuten extra zou duren, maar wij hebben daar nog zeker twintig minuten op niks zitten wachten, want hij hing daar wat rond. De engelse leeraar had mij een interessant bijkomend inzicht gegeven in al dat wachten, hij liet me verstaan dat heel wat van de interactie erg formeel verloopt en dat als je bijvoorbeeld jouw schoonfamilie tegenkomt dat heel snel heel erg lang kan duren, geen ontsnappen aan. Hij gaf me het voorbeeld dat als zijn vader in het ziekenhuis zou liggen, op sterven, en hij zou onderweg naar het ziekenhuis zijn schoonvader tegenkomen, dan zou hij niet kunnen onmiddellijk doorgaan of hij zou het risico lopen dat ze hun dochter bij hem komen weghalen, wellicht een tikkeltje overdreven maar zoiets maakt het allemaal heel onvoorspelbaar natuurlijk. Dus, ik was aan het wachten, ik had die huisjes al gezien, maar eigenlijk, waar die chauffeur stond dat was zo een huisje, ik had eigenlijk moeten uitstappen. Heel wat toeristen betalen veel geld om zo een huisje te bezoeken, hier in Benin, en ik had het zo op de weg kunnen bezoeken, maar goed, ik had zoiets al gezien en ben ook in de auto blijven zitten. Eindelijk verder, langs de zandwegen, je hebt hier soms wel een degelijke auto nodig en ik kan me voorstellen dat dat vroeger nog veel veel erger moet geweest zijn. 
		</p>
		<p>
		Natitingou, het stadje dat aangeraden stond in de lonely planet, als stadje en als poort tot de Tatas Somba en het natuurpark van Pendjari. Het eerste wat moest gebeuren is onderkomen zoeken, en blijkbaar kan je hier je tentje wel kwijt aan het grote luxe hotel. Ik vermoed wel dat je dan betaalt aan de receptie en niet aan het hotel zelf, en een vaste prijs geldt er evenmin. Het was een beetje discussieren maar uiteindelijk kon ik mijn tentje vooraan opstellen voor 2000, ik had er een douche en wc bij het zwembad en ik had wifi, prima. Het stadje zelf, tja, ik was er niet van onder de indruk, het valt op hoe zelfs ietwat grotere steden toch vooral niet zo heel erg groot zijn. Eigenlijk leek Natitingou me eerder een lang uitgerekte straat te zijn met daarrond hier en daar nog wel wat geasfalteerde zijstraten. Je zat wel snel op het zand, daar moest je niet ver van de hoofdstraat af gaan. De markt, tja, een markt, niks bijzonders, en voor de rest een paar plaatsen waar ik een fles bier kon gaan drinken maar eigenlijk hoopte ik al snel dat ik er niet veel te lang zou moeten blijken. De hoofdzaak voor mij was snel zicht te krijgen op mogelijkheden om het Pendjari nationaal park te gaan bezichtigen, naar verluidt de nummer 1 in west afrika, ongetwijfeld niet zoals in oost afrika dat in het algemeen geroemd wordt om zijn nationaal parken maar toch. Het was daarenboven de ideale moment voor een bezoekje zo op het einde van het regenseizoen, al de dieren zouden er langs de waterputten zitten. Het jammere voor mij, ik ben alleen, en veel toeristen zie je hier niet, af en toe een jong blond meiske dat hier vrijwilligerswerk komt doen, en misschien een paar witte ouwe venten. Op het toeristenbureau gaven ze snel aan dat het inderdaad voor mij alleen heel erg duur zou worden, je kan er niet zoals in Mole in Ghana een wandelsafari doen, je moet dus met een auto, en die moet ik dan huren, en het park is ook nog eens een 200 km naar het noorden, alles opgeteld, het zou veel te veel kosten. Ze hebben nog wat rondgebeld om mensen op te sporen maar niks, dus ik had snel besloten, of er komt nog een groep van 5 uit de hemel gevallen waar ik kan bij aansluiten of ik reis morgenochtend vroeg al door naar het zuiden. Veel is er niet uit de hemel gevallen. Ik heb die avond op mijn gemakske met Bob Marley op de achtergrond aan een tafeltje gezeten, aan de overkant van de bar, in het donker, met de zandstraat ertussen. Het is hier allemaal heel erg basic.
		</p>
		<p>
		In de vroege ochtend, mijn tentje bijeengesprokkeld, rugzak in orde, nog effe betalen, daarin zijn ze hier bijna overal behoorlijk relaxed dus ik moet hen er nog voor wakker maken, en dan in de schemer naar de bus. Het was alweer een eind wandelen, ik had het alweer een beetje miskeken, maar ik had tijd en het was altijd rechtdoor. Ik wist niet helemaal wat het ging zijn, maar er zou plaats zijn in de bus, wel, dat was zo, misschien wel zes bussen die tegelijk vertrokken naar het zuiden, ik snap zoiets niet altijd even goed, en onderling allemaal dezelfde prijs, of toch nagenoeg. Het was een heel eind, uiteindelijk in Bohicon dacht ik dat ik toch beter een andere bus had genomen, misschien maakte het niet uit maar we zijn voorbij het kruispunt naar Abomey gereden en ondanks dat men wist dat ik daarnaartoe ging hebben ze me een paar kilometer verder aan de grote bushalte gedropt. Daar begint dan de discussie om geld, hier kent men de toeristen iets beter en ze rekenden door, die gasten met hun brommerkes. Ik dacht, foert, ik wandel wel, ondertussen iets eten. In het centrum gekomen was de prijs na enige onderhandeling al gedeeld door 2 tot uiteindelijk zelfs 3, prima. Die kerel bracht me tot in het centrum van Abomey. Dan kon het zoeken naar slaapplaats weer beginnen, het was efkes niet zo heel simpel omdat de mensen er zelf weinig kennis van zaken van hebben, sjans dat toch iemand me richting een goedkoop hotel wees, en dat die daar me verder doorverwees naar iets anders omdat het vol zat waar dat ik vanwege het enorm beperkt aantal toeristen er in slaagde van een prijsje te krijgen, 5000 voor 2 dagen in plaats van 6500 voor 1 nacht. Het was dan ineens ook wel beslist dat ik daar twee dagen zou zitten, anderhalve eigenlijk. Tot nu toe was ik nog niet op veel plaatsen geweest die me echt daar hielden. Ik mag dan wel fan zijn van Afrika, maar het begint stillaan toch allemaal vrij sterk op elkaar te gelijken.  
		</p>
		<p>
		Behoorlijk verrassend was in eerste instantie dat ik daar nergens eten vond, dat terwijl ik gewend was van overal wel iets te zien om te eten. Misschien dat het niet het moment van de dag was, ik weet het niet, ik heb daar een hele tijd rondgezwerfd vooraleer ik dan een broodje met avocado heb gegeten. Een voor je klaar gesneden ananas is slechts 25 eurocent, niet slecht als tussendoortje. Ondanks dat ik eigenlijk niet goed wist wat te doen en waarnaartoe, ik kon er niet omheen, eigenlijk was Abomey nog behoorlijk aangenaam en veelzijdig, zeker niet zoals Natitingou, met meerdere straten, en ook met af en toe wat standbeeldjes en tempeltjes. Stillaan zit je hier toch weer bij de voodoo en dat wil zeggen dat je van die tempeltjes ziet met een manneke met ne supergrote falus, of andere zaken waar ik de betekenis niet van ken. Daarenboven is Abomey ook een toeristische plaats vanwege het grote rijk dat hier ooit haar centrum had, en daar zie je ook nog een beetje de resultaten van. Wel, er zijn nog de overblijfselen van de koninklijke paleizen van de Dahomey koningen die soms tot de 17de eeuw teruggaan. En ook daarrond zie je dat de mensen zich wel wat aan die cultuur vasthangen door ook de symboliek van die koningen van toen mee op te nemen in hun eigen bouwsels en straatversieringen. Hier is het zoweer een klein beetje versierd op straat, met muurtjes waarop tekeningen staan, veel vind je zoiets niet in Afrika. Ik heb me die eerste dag nog beperkt tot gewoon rondwandelen en het zoeken van het toeristische bureau. Iets wat ik nog niet wist is dat die toeristische bureaus, waauw ze hebben er, toch eigenlijk vooral ondernemingen zijn die je een tour willen aansmeren, veel informatie moet je er ook niet verwachten en je moet zowiezo het promopraatje door. Geholpen door een blanke lijkt me zijn ze daar toch aan het proberen de stad nog verder toeristisch te commercialiseren, ineens zijn er ook uitstapjes in de omgeving met mogelijkheden om de Voodoo cultuur wat beter te leren kennen, of ambachten, of meer van dat. Tja, dat heb je uiteraard elders ook, hier ben je eigenlijk vooral voor de Dahomey paleizen. Het fijnste was vooral dat ik uiteindelijk wel eten vond en dat dit iets was dat ik nog niet gegeten had, dat is altijd fijn en niet overal even voor de hand liggend omdat ik me doorgaans beperkt tot wat de mensen er eten en niet zomaar een restaurant binnenstap.
		</p>
		<p>
		De tweede dag wist ik eindelijk een beetje wat ik daar kwam doen, in Abomey. Met een hotel dat voor twee dagen geregeld was wist ik dat ik me de hele dag moest bezig houden. Eerst waren er de twee gerestaureerde paleizen, tja, het toeristische ding daar te doen en ook wel cava. Zo zie je er bijvoorbeeld een troon bovenop de schedels van vermeende tegenstanders van de koning destijds. Misschien dat het allemaal iets minder was dan in de boekskes maar ok. De gids zat bij in de entree prijs, hij probeerde ook nog een prive tour te versieren maar ik heb hem vriendelijk bedankt. Hij had wel een paar interessante dingen te vertellen, over hoe het rijk ontstond, werkte en ook verdween. Slavenhandel is hier in Benin dan ook nooit ver weg, net zoals in Togo en Ghana, voor die kannonnen die er staan in de paleizen was het 21 jonge mannen of 13 knappe jonge vrouwen... ik weet niet of de aantallen helemaal juist zijn maar het is duidelijk dat mannen meer waard waren dan vrouwen. En iets wat soms ook vergeten wordt, slavenhandel is niet iets blanks, het begon doorgaans bij elkaar uitmoordende Afrikaanse stammen die de gevangenen verkochten voor wapens. Zo werd het een rijk rijk. Er zijn heel wat paleizen, 1 per koning en dan ook nog voor prinsen en zo, en de bedoeling is van die allemaal te restaureren, maar zover is het nog niet en als je ziet hoe het er in Afrika aan toe gaat kan je er van uitgaan dat het ook nog niet voor morgen is. Met al die tijd dat ik extra had ben ik dan ook maar wat verder van het centrum gegaan, er zijn nog wel andere plaatsen met linken met het rijk van toen. Het grote stoere standbeeld is misschien niet echt de moeite, toch niet in vergelijking met de soms verrassende standbeeldjes die je op pleintjes vind, sommige zelfs artistiek. Die avond was er ook nog iets vreemds, blijkbaar was er heel wat animo op straat en veel volk, iemand liet me weten dat ik best elders ging omdat ik anders slaag zou krijgen, iets met voodoo, mensen waren duidelijk heel onrustig. Nu, ik werd er ook een beetje onrustig over maar op een aangename manier. Een vrouw maande me ook aan stillaan met haar mee te gaan, terug richting centrum en dat ik moest opletten. Blijkbaar is het hier zo dat een of ander ritueel inhoudt dat sommigen verkleed rondlopen met een lange stok en mensen daarmee slagen, niet om ze echt pijn te doen al gebeurt dat duidelijk wel. Ik begrijp er niet veel van.
		</p>		<p>
		In de ochtend was het effe verschieten van de prijs naar het zuiden, met een gedeelde taxi. Blijkbaar is de kortste weg niet iets waar je taxis voor vindt, dus eerst richting Cotonou en dan verder door naar Ouidah. Ik hoopte vanuit Bohicon een betere prijs te krijgen, dus voor 500 CFA naar Bohicon en daar was het jammer genoeg maar 500 CFA goedkoper, tja, het zal misschien wel de prijs geweest zijn. De wegen zijn hier duidelijk in aanleg, wat ook wil zeggen dat we veel van de hoofdweg af zijn geweest op kleine wegjes, en soms op stukken hoofdweg in aanmaak waar dan de flikken iets rijker van worden want dat mag niet tenzij je een klein beetje betaald. Dat is in Afrika echt wel een vergif, en ondanks dat het hier nog een beetje meevalt, je ziet toch overal de flikken vooral profiteren in plaats van ervoor te zorgen dat de criminelen gevat worden. Nu ja, criminaliteit heb ik ook nog niet gezien, en ook geen tralies voor al de winkels zoals in Nairobi of Centraal Amerika. Vooral vanwege de kleine wegskes was de rit eigenlijk wel fijn, ongemakkelijk maar fijn, stel je gerust voor dat je met vier vanachter zit in een auto waar er plaats is voor drie, of erger, met twee van voren. Bijna in Cotonou passeer ik efkes langs Calavy-Abomey, waar je een bootje kan nemen naar het toeristische dorpje op palen op het water, daar zou ik later ook nog naartoe gaan. Ze zetten mij daar iets verder ergens af op de weg naar Ouidah, en dan sta je daar langs een drukke verkeersader, niet zeker over of je daar wel goed staat maar die mensen die daar staan geven aan van wel. Tja, soms moet je het maar vertrouwen. Ik had daar ook eens efkes gepolst naar hotels, om daar te slapen in plaats van Ouidah waar ik hoopte op een camping te staan, wel, het viel mee van prijs, jammer dat het per uur was. Dus, toch maar naar Ouidah, de enige plaats waar ik dacht iets van camping te vinden in het zuiden, tenzij nog verder richting Togo maar dat zou het dan weer kostelijk maken om telkens terug te komen. Goedkoop was het niet, 1000 CFA, maar na een half uurtje wachten had ik vervoer, en dan sta je in Ouidah. 
		</p>
		<p>
		Het was even positioneren, ik wist enkel dat de camping aan het water was zo een goeie vijf kilometer naar het zuiden. Onderweg, te voet, uiteraard, kwam ik een toeristenbureau tegen. Uiteraard bleek het ook hier meer een commerciele dan een informatieverstrekkende dienst te zijn, maar ik ben er wel enorm geholpen. Zij wisten dat de prijs voor een tent 3000 CFA ging zijn, dubbel van wat ik soms betaalde, en dus hebben ze mij enkele voorstellen gedaan om toch een hotel in het centrum te nemen en wat over de prijs te onderhandelen, iets dat wellicht tot op zekere hoogte moest lukken omdat ik er verschillende dagen dacht te blijven. Zij met mij naar de straat waar ik van kwam, normaal 5500 CFA per nacht, maar na lange en subtiele onderhandeling was het uiteindelijk 2000 per nacht. Nu, ik heb er geen echte belofte bij gemaakt maar kon hem eerlijk vertellen dat als de camping echt zo duur bleek en ik niet echt iets beters vond dat ik er wel een aantal nachten zou blijven. Die kerels van het toeristenbureau, ik vermoed dat ze wel een deal hebben met de hoeleigenaar, ik hoop het voor hen, ik heb in ieder geval geen tour bij hen geboekt. Ouidah is vooral bekend voor de slavenroute, de laatste wandeling die de slaven deden richting boot, een viertal kilometer om nooit meer terug te keren. Op zich is daar eigenlijk niks aan, maar het moet gezegd, de omgeving is er wel behoorlijk mooi, dus tja, ik heb genoten van mijn wandeling over de stoffige zandweg geflankeerd door mangrove met kleine huisjes half of helemaal omsingeld door water. Aan het eindpunt staat er nu een monument, en voor de rest is er gewoon kust, te woelig water om te zwemmen zoals bijna overal hier. Ze kennen de toeristen hier uiteraard, en ze hebben wel geprobeerd om me een tour te verkopen, zonder succes natuurlijk, maar het leverde wel enkele interessante en aangename gesprekken op met die gasten Hier loopt ook wel wat volk van Nigeria rond, en dan kan ik nog eens een woordjes Engles praten, wat altijd wel fijn is. Daarna was er de wandeling terug en opnieuw eten zoeken. Tot nu toe kan ik niet anders dan zeggen dat het eten hier in dit deel van West Afrika eigenlijk behoorlijk meevalt, en eigenlijk is het zelfs een tikkeltje divers. Soms is het simpel, zoals een gebakken eitje op wat brood en een koffietje erbij, soms is het iets dat je nog niet kent, zoals iets dat smaakte naar wortelpuree maar er zo helemaal niet uitzag. Het was wel lekker, het probleem is veeleer dat ik dikwijls niet zie wat de verschillen zijn en ook niet onthoud wat niet lekker was, maar goed, eten proberen is een deel van de reis en hier kost het niet veel dus mag het al wel eens mis zijn. Die avond heb ik ook in mijn hotel nog een fles bier gedronken, iets wat ik normaal niet doe, maar tja, ik had een goeie prijs en het was eigenlijk ook een bar, dus ja, het was niet echt stil, veel lawaai tot in de vroege uurtjes. Ik slaap dan met oorstoppen, en ik ben zo moe dat ik effectief slaap. 
		</p>		<p>
		's morgens vroeg, een gedeelde taxi op en richting Cotonou, de officieuze hoofdstad zullen we maar zeggen, groot, druk, naar verluidt niet overal even veilig, wie zal het zeggen. Het is veruit de grootste stad in Benin. Eigenlijk waren de toeristische boeken nogal negatief over Cotonou, maar ik kan het wel apprecieren. Het is echt wel een stad, en ik werd er midden het centrum afgezet nabij de belangrijkste markt. De eerste opdracht was geld wisselen, ook hier net zoals in Togo de CFA. Ik vond niet onmiddellijk iets, veel mensen spraken me op straat aan om te wisselen maar geen banken. Goed, dan maar wisselen op straat, dat is altijd opletten. Ik had al wel eens iets meegemaakt dat wel in mijn voordeel was uitgedraaid aan de grens van Togo en Ghana, maar ik had ook al meegemaakt dat men mij duidelijk trachtte te bedotten in Lome. Dat was hier dus ook, ik kreeg een goeie wisselkoers maar het was echt nodig van telkens opnieuw het geld na te tellen, ze doen van die trukskes met briefkes dubbel houden of briefkes afhouden als iets wordt terug gegeven, wel, heel simpel, nooit jouw geld afgeven vooraleer je het juiste bedrag in handen hebt, nooit, en altijd alles een laatste keer volledig natellen want het hersteken of afhouden gaat vliegensvlug. Eigenlijk had ik spijt, het is al de tweede keer dat men mij flagrant wil oplichten, eigenlijk had ik het zien aankomen, wat ik had moeten doen is hun oplichten, ik vond het echt jammer dat ik er niet aan gedacht heb. Want, wat zij doen ten aanzien van mij kan ik ook ten aanzien van hun, iets wat zij ook van geen kanten verwachten, ik kan hen het geld teruggeven en zeggen dat ze te weinig hebben gegeven, ze weten dat dat zo is, maar zij gaan dan ook niet meer natellen wat ze van mij terugkrijgen. Tja, gemiste kans, misschien iets voor in de toekomst. In Lome had ik het juiste bedrag in mijn handen maar plots wilden ze briefjes van 10000 geven in plaats van 5000, ik wilde niet teruggeven, en zo trokken we beide aan dat geld, dan scheelt er iets. Als je er ooit wisselt, blijf tellen zo simpel is dat. Ik ben uiteindelijk een wisselkantoor binnengestapt en heb er zonder probleem kunnen wisselen, wel niet aan de beste koers maar het was toch maar 40 euro voor de laatste dagen door te komen. Verrassend, ik kon niks vinden maar sinds dat wisselkantoor kwam ik de ene bank na de andere tegen, het ene wisselkantoor na het andere, en soms ook een betere koers. Als je iets nodig hebt vind je het niet, en je vindt wat je niet nodig hebt. Dan de markt op.
		</p>
		<p>
		Ik heb al heel wat markten gezien, maar hier werden toch weer enkele superlatieven opgemerkt, stel u een markt voor die deels langs het water loopt, groot, erg groot, met veel volk en veel dat je er kan kopen, ook fetishen zoals slangenkoppen, dode gieren, gedroogde kameleons, ... en wat meer. Tja, het is lang niet zo spectaculair dan hoe sommige toeristische brochures het laten uitschijnen. Er is veel veel meer. Ik was vooral verbaasd van het stort dat zich ophoopte langs de kanten, en de markt die uitpuilde tot op de storten. Bijvoorbeeld, een aantal jonge gasten, misschien 14 jaar, die zitten daar dan met naaimachines zonder electriciteit in zelfgemaakte hutjes op dat stort kleren ineen te stikken. Overal staan er wel te piesen, ook vrouwen, of kakken, hier is het niet totaal ongewoon dat iemand zichtbaar zijn broek volledig afdoet en een kakske placeert. Ook opvallend is hoeveel mannen zo ongegeneerd piesen, met hun spel open en bloot, het is hier onmogelijk om niet geconfronteerd te worden met waterende lullen. De markt laat ook een belangrijk verschil met Europa zien, hier wordt nagegenoeg alles gerecycleerd, niet in vuilbakken, daar heb ik het niet over, maar verkocht. Op de markt is er bijvoorbeeld een straat met plastic flessen, per soort samengebonden en metershoog opgestapeld, kleine flacons in hun bundeltje, een hele straat lang, niks anders dan gesorteerde gebruikte en ook afgewassen flessen die je kan kopen. In Europa zijn we zo fier dat we alles netjes gesorteerd in de vuilbak gooien, maar we blijven wel bij het minste alles nieuw kopen, en alles wat oud is verdwijnt, dat verdwijnt naar Afrika waar je de autos ziet die bij ons twintig jaar geleden rondreden, waar je t-shirts ziet met reklame voor Europese bedrijfjes van om de hoek. Toegegeven, hier lijkt het veel meer op een stort, maar misschien is het gewoon voor een groot stuk ons stort. Voor wat kleren betreft valt het hier in dit deel van west afrika nog mee, hier is er iets zoals een traditionele klederdracht en vrij veel mensen dragen dat ook, dus dat komt niet van bij ons en het ziet er ook wel wat duurzaam uit. Het toeristische deel van Cotonou, aheum, toeristische is een groot woord, dat had ook wel iets, genoeg om een paar uur rond te wandelen. Als ik even uitrust op een trapje komt de veiligheidsagent van de bank me een stoeltje aanbieden, het zijn hier echt wel fijne mensen. Het was ook weer echt warm, het weer om nog eens in de ananassen te vliegen, en voor een frisse fles bier of een fles zelfgemaakte palmwijn, yummy. Veel is er wel niet te doen, lang ben ik er dan ook niet geweest.		</p>
		<p>
		Na alweer een feest waar ik op hotel ben, opnieuw vroeg op, opnieuw naar Cotonou maar dan ook onmiddellijk door naar Porto Novo, de hoofdstad van Benin. Hier is het heel wat rustiger dan in Cotonou, en kleiner, voor je het weet sta je half buiten de stad. De boekskes gaven aan dat het hier aangenamer zou zijn, maar ik weet niet waarom je hier perse zou willen zitten. Er waren wel aangename buvettes, je weet wel, voor een fles bier en eventueel een hapje simpel eten, en het had een aantal rustige wijken met eerder sjieke huizen, en een stukje echte stad ook, maar eigenlijk was je er snel door. Ook verassend, ik vroeg ergens naar internet, maar blijkbaar was dat daar nergens in de buurt, herinner u, we zitten hier in de hoofdstad. Ik ben er mijn baard gaan laten trimmen, wel, ik heb het zelf gedaan met hun machine, na wat afbieden uiteraard, en wat blijkt, dan moet de generator worden aangezet, electriciteit is er niet. Herinner u, we zitten hier in de hoofdstad. Ook daar zat ik voor ik het besefte op zandwegen, en waar het treinstation ooit was daar was het nu heel rustig, een paar eetgelegenheden en voor de rest vooral niet veel. Ik was dus eigenlijk wel content dat ik er geen slaapplaats had, al zou dat ook wel ok geweest zijn. Terug naar Cotonou, dus terug het busje op. Jawel, ze hebben hier busjes, de weg tussen de twee steden is dan ook goed, en dat wil zeggen dat ook de prijs naarvenant is, 500 CFA, minder dan een euro. Had het aan de jonge conducteur gelegen in het busje toen ik naar hier kwam was het wel dubbel zoveel, hij kon niet gepast teruggeven dus dacht hij van mij gewoon niks terug te geven. Er volgde een discussie en onmiddellijk was er een student rechten die het voor mij opnam, nogmaals, de mensen zijn hier wel aangenaam, en het duurde dan ook niet lang of ik had mijn geld terug, ze geloofde dat kereltje niet en hij moest zijn geld inleveren. Op de terugweg niks van dat, zoals dat meestal het geval is, allemaal zonder problemen hier. Die avond was ik terug in Ouidah, en daar maakte ik weer iets mee zoals eerder in Abomey, blijkbaar waren ook daar verklede mensen met een stok anderen aan het achtervolgen om ze te slaan. Iemand vertelde mij ervan, en plots kwamen ze mijn richting uit, in plaats van me te slaan vroegen ze geld, maar ik ging er niet op in en buigde mijn hoofd, ze gingen verder, dat is drie keer gebeurd, tja, ne witte valt hier duidelijk op. Het had wel iets spannends, maar ik ging er wel vanuit dat ze me daar niet echt pijn gingen doen, hoogstens een beetje. Soit, het was een ervaring.
		</p>		<p>
		Die ochtend, opnieuw naar Cotonou, en vandaaruit naar Calavi-Abomey, vlak bij Cotonou, om een bootje te nemen naar Ganvie. Wellicht is Ganvie het meest toeristische plaatsje in Benin, en dat was er aan te zien. Er zijn daar bootjes met hopen, een overzet kost 200 CFA maar als toerist kan je het vergeten, je moet en zal met een toeristisch bootje gaan, mee met het locale vervoer was uitgesloten. Ik heb nochthans geprobeerd, en ik spreek Frans dus het was geen taal probleem, maar het lukte dus niet. Het probleem voor mij is dat ik daar alleen sta, en als ik alleen een bootje moet huren, dat zou 10000 CFA kosten, veel te veel. Dus, ik besliste van te wachten en als ik bij anderen zou kunnen aansluiten, goed, en anders, foert. Er was daar vlakbij een hotelleke en ik vroeg daar om hulp, ze hebben ogenschijnlijk wel moeite gedaan, verschillende opties kwamen naar voren maar als ik hen mag geloven was het problematisch om me mee te nemen omdat ze me al hadden gezien waar de bootjes lagen en dus dat zij daar dan mee in te problemen zouden komen, omdat zij dat prive doen en niet willen concurreren aan de kade met de organisatie die dat daar doet. Tja, misschien is dat zo, uiteindelijk heb ik een stoel gekregen en heb ik gewacht op straat om de toeristen die voorbij kwamen aan te spreken. Na een goed uur lukte dat ook, ineens kwam er een familie voorbij en ik achterna. Die kereltjes van daar maakte wel problemen, ik mocht het hen niet vragen, heel wat gediscussieer, en het was niet vriendelijk, ik cynisch en sarcastisch, hij geirriteerd en alsof hij alles te zeggen had. Uiteindelijk kon ik dan toch die mensen vragen of ik meemocht, geen probleem, 10000 werd 3050. De toeristische excursie begon met de engelstalige gids die suggereerde dat als hij een verhaaltje moest vertellen dat we dan misschien voor heel de boot 10000 zouden kunnen geven. Ik zag dat niet zitten en liet dat ook horen maar gaf aan niet tegen de groep in te willen gaan. Die familie ging akkoord. Jammer, ik begrijp dat niet, je zit in een land waar je op straat niet veel kan betalen met een briefje van 5000 omdat ze het niet gewisseld krijgen, 5000 is dus voor mensen op straat veel geld. Het boottripje vereiste intense gepeddel voor twee uur van twee gasten en dat was voor 19000, en dus zou 1 iemand die af en toe een woordje uitleg geeft evenveel krijgen dan iemand die 2 uur zit te peddelen, ik snap die familie niet, dat is toch duidelijk iemand die probeert belachelijk veel geld van u te ontfutselen. Soit, ik ging afwachten, en uiteindelijk moest ik van hen niet betalen, die andere peddelaar kreeg ook nog 2000, duidelijk minder dan 10000 van die andere die amper iets had gezegd, eerlijk is het ook al niet. De dochter van de familie woonde nochthans al een tijdje als vrijwilligster in Natitingou, in Benin, zij zou het zeker moeten weten dat 10000 veel geld is. Maar goed, het is wat het is, het toeristisch toertje was in ieder geval wel cava, al was het ook inclusief het restaurant waar ik dan uiteraard niks heb gegeten of gedronken, en uiteraard inclusief een huisje waar ze kunst verkochten, waar ik niks heb gekocht. Maar het geheel had wel iets, al had ik al ooit ietwat gelijkaardige dingen gezien, vooral in Zuid Oost Azie. 
		</p>		<p>
		Nog een laatste avond Ouidah en het zat er weer op. Ouidah was wel ok, ook niks speciaals maar groot genoeg om efkes te zitten en toch niet te druk. Ik kende al een paar mensen, kerels die ik meerdere keren tegenkwam en waar je dan telkens effe een praatje mee maakt. Sommigen wilden mij mee op cafe, maar dat wimpelde ik dan maar af, ik had het gevoel dat me dat uiteindelijk vooral geld zou kosten. Er was ook iemand die zijn seksuele diensten aanbood, dat heb ik dan ook maar langs mij neer gelegd. Hij vond wel dat ik er erg cool op reageerde, misschien omdat ik er amper op reageerde, ja, homo's kunnen in mijn land zelfs trouwen, ja, ik vind dat allemaal prima, al ben ik het zelf niet, nee, ik heb geen goesting om mij door nen Afrikaan te laten bevredigen, ik kies voor vrouwen en wacht wel tot ik terug in Belgie ben. Het had wel iets grappigs, hij heeft me heel wat van zijn leven verteld, gemakkelijk hebben ze het hier niet en waar hij bij mij bot ving, ooit zal dat bij anderen wel anders geweest zijn. Ouwe mannen en jonge vrouwen, ook hier is er wel enig sekstoerisme, al moet ik zeggen dat het ogenschijnlijk wel beperkt is. Prostitutie heb ik ook amper gezien, of misschien had ik het niet door. In sommige landen heb je wijken waar het overduidelijk is, of vrouwen die zich openbaar aanbieden, maar hier dus niks. 
		</p>
		<p>
		Nog die laatste ochtend, nog eens voor een laatste keer de route d'esclaves, vier kilometer zuidwaarts sloffen, en dan terug, om een paar flessen drank te kopen. En dan, rond de late namiddag een auto zoeken om naar de grens te gaan. Zoals geregeld het geval had ik dan ook onmiddellijk weer een gesprek, nen ondernemer die wel iets van de wereld wist verzeilde in een discussie met mij over geloof, kerk, europa, economie, en ga zo maar door, tot aan de grens. Hij wachtte zelfs telkens op mij toen ik de verschillende grensstapjes doorliep. Hij kon zomaar door, ik moest uiteraard papieren invullen en zo. Voor het einde van Benin ging het aan de vlotte kant, ik moest wel een papier invullen maar dat was alles, stempeltje gekregen. Dan effe langs de medische keuring, die meten je temperatuur met een machientje op ne halve sekonde, tja, en dan mijn gele koorts kaart laten overschrijven, zucht, en dan nog een reeks papieren invullen, maar ook dat ging vlot, ik ben ondertussen geoefend en ik ken hun gevoeligheden, vul gewoon iets in dat kan kloppen, al klopt het niet, gewoon invullen dan is iedereen content. En dan een auto in richting Lome, waar ook mijne nieuwe vriend naartoe ging, en de discussies werden verder gezet. Ik ben meegegaan tot Vepozo waar mijn camping was, ik kende het daar al, eindelijk nog eens effe internet, dat was al effe geleden en nog die laatste avond daar in Lome, grotendeels in Vepozo, de stad, die was ik snel beu, daar was ik al meer dan genoeg geweest. Mijn laatste wapenfeit was mijn atchieke of zoiets, iets dat andere toeristen hadden aangeraden als eten, wel, het was wel lekker maar dan ook niet zo erg, maar goed, die laatste dag dan toch nog iets nieuws meegemaakt want voor de rest had ik het er gezien. De ochtend erna naar het centrum en dan beginnen wandelen naar de grens, iets eten, iets drinken en dan zien of ik mijn laatste 1175 CFA nog kon opmaken, en jawel, een fles gin kostte 1200 en voor die 25 CFA wat bijna niks is wilden ze ook niet moeilijk doen. Dus, zonder ook maar een CFA op zak was ik helemaal klaar om ook hier de grens over te steken, de ochtend erna moest ik in Ghana mijn vliegtuig op. 
		</p>
		<p>
		Ook hier weer grensformaliteiten en voor de allereerste keer was het een grensovergang met Ghana waar men niet onnodig onvriendelijk was. Het vinden van vervoer was iets minder simpel, ik kende de prijzen en het was niet simpel dan om een rit terug te vinden, met 10 tegelijk waren ze aan het roepen dat ik met hen zou moeten meekomen, ik heb er ook mijn stem meer dan eens wat aan volume laten winnen, ik had er echt wel genoeg van. Uiteindelijk ben ik gewoon beginnen wandelen en heb hen achter gelaten, iets verder vond ik dan toch een tro tro die me voor 1 cedi meer dan voorheen wou meenemen, ik zat alleen op de voorste bank, Ghana is duidelijk anders dan Togo en Benin. Aan de Mall werd ik afgezet, jammer, ik was nochthans duidelijk dat ik nog iets verder moest zijn, maar goed, misverstand. Dus, nog effe wandelen en daar was ik bij mijn indische gastvrouw. Ze was er nog niet maar ik mocht mijn bagage bij de bewaking achterlaten en ben dan ook eens naar de Mall geweest, beetje eten kopen voor op het vliegtuig, en naar het vliegveld om eens te kijken of het gemakkelijk te voet te doen was. Toen ik terugkwam nog wat zitten babbelen met mijn gastvrouw en gastheer, gin drinken die ik had meegebracht, en toen zij slapen waren ben ik ook vertrokken, te voet, nog geslapen in de luchthaven en me dan nog mateloos zitten ergeren aan die mensen van de desk die zou moeten opengaan om 3.30 maar blijkbaar er niet in slaagden van er voor 4.30 te zijn, en die er dan niet in slaagden van voor 5 uur mensen eindelijk in te checken. Het maakt op zich niet uit, maar ik val liever pas in slaap als ik ingecheckt ben, het is een beetje lullig een vliegtuig te missen terwijl je in de luchthaven bent, gewoon omdat je in slaap gesukkeld bent, en mijn tablet vertrouwen als wekker doe ik toch niet helemaal. Maar goed, dat was het dan, nog effe een wrak zitten zijn bij de gate en de vlieger op.
		</p>		<p>W.		</p>

	</div>

</div>

<br><br>

</body>
</html>

