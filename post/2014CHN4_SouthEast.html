<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>
		
		<p>Kunming, hier werd wel eens positief over gepraat, iets dat niet voor de hand ligt als het over steden in china gaat. Ik moet bekennen dat over het algemeen het me beter meevalt dan verwacht maar naar china ga je toch niet onmiddellijk voor de steden lijkt me. Dus, het begint bij het begin, we komen aan in de vroege ochtend en daar sta je dan, geen besef van waarnaartoe. Dat is iets dat in china toch niet altijd simpel is, soms sta je best wel wat voor je uit te staren met de vraag waar in godsnaam je zou moeten zijn. Ik heb daar wel eens gevraagd naar waar ik moest, maar dat is niet simpel, de meeste mensen kunnen geen engels, ze weten toch niet waar het is wat je zoekt, en dan is het nog bijkomend een probleem dat dat beetje informatie dat je krijgt ook nog eens tegenstrijdig is. Zelfs met een tablet en tien minuten zoeken slaagt dat kereltje in dat winkeltje er niet in mij een goede oplossing voor te schotelen. Niet dat ze niet willen helpen maar het lukt hen gewoon niet, je zou bijna beginnen denken dat het niet allemaal simpel is hier in china. Uiteindelijk wordt ik op een bus gezet en na een tijdje kan ik ongeveer volgen waar op de map ik zou moeten zitten, het is in de richting maar dan toch ook weer niet helemaal. Ik ga tot op het einde en voor een stuk weer terug, de tweede keer dat je passeert weet je dan toch weer iets meer, en dan na nog wat heen en weer gevraag kom ik stillaan waar ik moet zijn. Het valt toch wel op dat mensen die hier wonen ook niet echt hun eigen stad goed kennen, en het openbaar vervoer erin nog minder. Maar goed, uiteindelijk dan toch aan de hostel geraakt in het centrum van het centrum. De hostel zelf stond me niet echt aan, een toeristenbedoening, uiteraard, maar echt zo typisch hostel met een hoopje toeristen dat vooral niks met je wil te maken hebben, en een prijslijst zoals een menu met alles wat ze voor jou kunnen doen, uiteraard voor een prijsje. Het duurde ook heel erg lang vooraleer de trage bediening de kerel voor me had ingeschreven, ik ben dan maar vertrokken naar een tweede hostel. Die was een hele hoek verder en zo zie je weer onmiddellijk een stuk van de stad, in het centrum maar niet volledig. Die hostel stond aangeraden maar ook daar was het niet onmiddellijk wat je wil, ietsje duur, 45 yen, en nen hoop jonge chinezen die je niet willen spreken, en vooral ook bediening die van toeten noch blazen weten. Maar goed, ik had er een nachttrein opzitten, tijd om me efkes te wassen en verder de sfeer van de stad wat op te snuiven, de andere gasten zijn niet echt van belang. Ze wilden voor een extra 50 ook wel een treinticket voor me boeken maar als je dat zelf kan voor 1 yen op en 1 yen neer, dan lijkt het me behoorlijk onozel om dat niet te doen. En ook met die bus krijg je weer de kans om spotgoedkoop een idee op te doen van hoe de stad eruit ziet. Ik heb er maar op gegokt dat ik niet overdreven lang in Kunming zou gaan willen blijven en heb een ticket gekocht voor de avond erna. </p>

		<p>Ik had dus niet zo heel lang de tijd om Kunming door te krossen, maar cava. Het bleek wel degelijk een aangename stad met een aangenaam centrum en enkele straten die op zich wel de moeite waren. Echt veel te doen lijkt me niet dat er was, het bleef dus bij de standaard wandelingetjes waarmee ik de meeste van mijn dagen vul als ik in een stad ben. Er zijn wel wat parken, ik ben in het belangrijkste geweest, en er zijn wel wat kloosters en tempels, maar dat had ik al gezien. Nu, die parken, het heeft wel iets, hier wordt er aan van alle soorten sporten of zeg maar bewegingen gedaan, van in de vroege ochtend schieten ze in gang, een hoopje mensen die gymnastische oefeningen doen met een paraplu met daar een bal in, duidelijk om ook evenwicht en gratie in de bewegingen te krijgen, of oefeningen met een zwaard, op zomaar, het meest bizarre waren die gasten die met een hand voor zich uit een cirkel volgde, de hele tijd, en het meest bizarre daaraan was dat die cirkel zelfs op de grond stond getekend, ik zou niet weten wat je daaraan hebt maar elke cirkel was gevuld met zo een wandelend manneke. In ieder geval, al zijn de bewegingen volgens mij niet allemaal even zinvol, het is toch wel sjiek te zien dat zoveel mensen zich bewegen, met honderden allemaal in groepjes met doorgaans een leidster die voordoet wat de rest nadoet. Er werd ook wel wat gejogd, sportief die mentaliteit. Ook dansen werd hier gedaan, maar dan ook weer eerder iets van een bewegingsoefening eerder dan wat we als dans bestempelen. Een toffe omgeving, ook de plaats om nog eens iets nieuws te proberen kwestie eten, een groen soort pannekoek, populair bij jong volk dus dat kan niet slecht zijn. De upmarket hippe buurt was minder spectaculair, een paar witte, die zijn hier ook, die zie je hier wel, maar duidelijk niet echt mijn omgeving, al moet ik toegeven dat het er wel stijlvol uitzag, maar helemaal niet chinees, erg veel stijl vind ik niet dat je hier ziet al is het er wel. Ik heb nog eens goed gekeken en blijkbaar heb ik toch het meeste gezien wat in de lonely planet werd aangeraden, of er toch voorbij gewandelt. Mijn beste ervaringen hebben daar doorgaans eigenlijk niet echt iets mee te maken, mijn doelstelling die dag was anders, laat je baard  knippen met de tondeuse. Wel, blijkbaar wilden ze mijn haar niet knippen, ik weet nog altijd niet waarom, ik heb het bij verschillende geprobeerd. Uiteindelijk heb ik dan gevraagd, niet met zoveel woorden dan wel gebaren, of ik mijn baard dan zelf niet zou mogen trimmen. Tja, grappig, geen probleem, ze wilden het niet doen maar ik mocht het met hun tondeuse zelf wel doen. Dus, daar zit ik dan in een kapperszaak mijn baard te trimmen, ik doe dat normaal altijd dus dat ging goed voorruit maar het is nog maar de tweede keer dat ik het in andermans zaak zelf doe. En hoeveel zou ik moeten betalen, ik was benieuwd, wel, niks. Ze hadden aan mij toch iets kunnen verdienen, dat is iets van niks, een baard afdoen, maar goed, blijkbaar iets dat je niet doen in china. Voor mij prima. Met alweer een succes kan ik ook hier vertrekken.</p>

		<p>De weg met de bus voor 1 yen naar het station, die kende ik al. De vroege namiddag heb ik nog wat geprofiteerd van het internet en me nog eens verbaasd over hoe weinig mijn receptie eigenlijk wist, en ik was weer klaar voor alweer een lange treinrit. Dit keer was het richting guilin waar dichtbij de karstrotsen van yangshuo te bezoeken waren. Dat was in ieder geval voor mijn reis begon een van de sites die ik zeker wou bezoeken, maar ook hier waren naar het schijnt de prijzen erg opgeslagen en nog veel erger, het regende, en het regende serieus, genoeg om alle goesting om me aan een wandeling te wagen weg te krijgen. Niet dat er niet veelbelovend uitzag, zelfs vanuit de trein kan je wel een idee krijgen van wat er allemaal nog aan heuvels moet liggen in het meer spectaculaire gedeelte. Maar tja, in die regen. Ik heb er dan maar voor gekozen om onmiddellijk een trein verder te boeken, wel, onmiddellijk was in de praktijk na een uur of 5. Dit was in wezen niet genoeg tijd om naar yangshuo te gaan dus zat er niet echt meer op dan daar wat rond te hangen. Toch vooral jammer van de regen, mijn schoenen waren in een mum van tijd zo doorweekt dat het eigenlijk behoorlijk vervelend begon te worden. De straten staan hier ook bij het minste blank. Van miserie ga je al wel eens shoppen voor een nieuwe tablet, al is het maar om effe ergens binnen te staan. Misschien had ik toch simpelweg op en neer moeten gaan naar yangshuo met de bus, wie weet had ik ook met de bus nog wel het een en ander gezien, maar goed, dat heb ik niet gedaan dus is het gebleven bij een natte stadswandeling, een maaltijd die verre van lekker was en dan maar wachten op mijn trein die zou vertrekken. Nu was het een trein richting wuyuan, maar hoe ik er zou geraken was nog een groot vraagteken... ik doe moeite om zoveel mogelijk met de trein te doen maar hier zijn die treinen niet zomaar beschikbaar naar elke uithoek, en het is altijd afwachten of je op tijd gaat zijn en of er nog plaats is als je zo van die tussenstations gebruikt om over te stappen. Maar ook hier alles vlot, aankomen, en dan een uur later de boemel op naar de wuyuan regio. Daar de bus op, wel, daar bracht iemand me naar het busstation met de auto, vriendelijke mensen, en daar dus de bus op naar XXXXX. De laatste dagen was het allemaal toch wel wat minder aangenaam en interessant, enkel verplaatsingen en veel regen. Dan maar hopen dat dat zou veranderen.</p>

		<p>In plaats van een bus te gaan zoeken in wuyuan ben ik er te voet op uitgetrokken. Mijn logica was, laten we gewoon de stad doorwandelen en als we in XXXXX zijn dan kan ik misschien ergens binnenglippen want anders moest je ook daar weer betalen. Hier is het echt wel overdreven, overal en alles wat toeristisch is, daar hangt een prijskaartje aan. De chinezen, zij betalen het, ik zie dat niet zitten. Ik wandel, maar ik moet bekennen dat ik me dat toch anders had voorgesteld, de baan waarop ik wandelde was alles behalve interessant en het duurde toch ook allemaal net iets langer dan dat ik me via de kaart had voorgesteld. Uiteindelijk kom je dan aan in XXXXX en wat zie je, geen gratis binnenkomen aan. Het zou nochthans pitoresque moeten zijn, maar tja, met al die hopen van toeristen daar elke dag, en goedkoop was het zeker niet... ook de hotels vroegen tot 80 yen... nee, ik zag dat niet zitten. Ik ben dan tegen beter weten in maar terug op straat gaan staan om zo verder te geraken naar het volgende dorp. Ik wist weer van niet veel, maar in deze regio zijn er blijkbaar een aantal pitoresque dorpen waarvan de nummer 1 ik dus zonet had overgeslagen. Ik probeerde nu verder te geraken, maar het was al donker. Een busje stopte en iemand sprak een mondje engels, net voldoende om mij te overtuigen van door te reizen naar jiangwan en vandaaruit verder te reizen naar xiaoqi. Ik hoopje vanuit jiangwan onmiddellijk nog verder te geraken want de hotels waren daar ook niet goedkoop, maar dat was toch iets te optimistisch ingeschat. Het was er pikkedonker en mijn lichtje was meer iets om in de donker de lichtknop te zoeken eerder dan effectief iets te verlichten. Op mijn weg stond er wel een hotel, ik ben daar de weg naar xiaoqi gaan vragen en daar begint dan opnieuw weer dat geluk dat ik op reis nogal dikwijls heb ervaren. De zoon van de familie spreekt engels en ondanks dat een kamer me 80 zou kosten krijg ik ze uiteindelijk na enig gebluf over te voet verder gaan voor slechts 40. Een sjieke kamer met douche. Sterker nog, die kerel biedt me aan de dag erna met mij mee te gaan naar xiaoqi, hij kon mij brengen met zijn brommertje. Dat gebeurde zo, eerst ontbijten, samen met hem, ne gast van 24, hij betaalde, wat ik eigenlijk liever had gedaan want hij reed ook al met de brommer. Hij leidde mij efkes rond in het kleine dorpje, dat was wel cava en daarna bracht hij me zoals beloofd. Straf, eens in xiaoqi stond er iemand om geld van mij te innnen, 60 yen, dat is niet weinig, hij brabbelde iets in het chinees tegen die gast maar mocht duidelijk niet passeren met mij, dus leidde hij me langs de achterdeur en daar was ik, gratis naar daar gebracht, gratis binnengebracht, en hij was terug weg, naar huis met zijn brommerke. Dat maak je hier dus allemaal mee, vriendelijk zijn ze hier wel.</p>

		<p>Hier in xiaoqi is het ook dikwijls volgeladen met toeristen, dat is ook snel duidelijk. In China wordt het eigen land goed gepromoot en de chinees is ook bereid te betalen voor zijn toeristische avonturen, wellicht evenveel of zelfs meer dan de westerse toeristen. Ik loop er gratis binnen, maar dat is ongetwijfeld niet zo voor al die andere toeristen. Ik was wel content dat ik niet de volle pot heb moeten betalen, want eigenlijk vind ik er niet zo heel veel aan. Het was wel een fijn dorpke, ergens achter het eerste deel van het stadje begon de vallei en verder door zag je dan het dorpje zoals dat er misschien vroeger op veel meer plaatsen dan enkel hier uitzag. Hier in de buurt zijn wel meer van die dorpjes, sommigen nog duurder en sommigen ook met minder uitstraling als ik de lonely planet mag geloven, hier in xiaoqi zit het er een beetje tussenin. Een rustieke plaats, dat zondermeer, met huisjes gebouwd langs een riviertje, met enkele brugjes erover. In Leuven is er ook een rivier met hier en daar kleine brugjes erover, maar dat is toch dat niet. De mensen waren niet in mij geinteresseerd, er lopen hier veel buitenlanders rond, maar toch, de overweldigende meerderheid van de toeristen is chinees en voor wat jonge dames ben ik toch nog een paar minuutjes interessant. Een kleine kilomter zal het geweest zijn om helemaal tot aan het einde van het dorp te lopen, en dan terug, enkele huizen hebben historische waarden maar binnen leken ze vooral erg op mekaar en volledig vervallen. Ik heb echt mijn best gedaan om er zo lang mogelijk te blijven en te genieten van de rustieke sfeer, maar uiteindelijk na een paar uur houd je het er ongetwijfeld voor bekeken. Het stadje aan het begin van de vallei was in ieder geval niet echt interessant, dus dan ben ik maar onmiddellijk doorgewandeld naar Jiangwan, een kilomter of zes. Als je dan lift, soms stopt men, maar dan is het voor het geld en niet weinig, sjans voor mij, zes kilometer is niks als je er de tijd voor hebt. Ik moest pas in de namiddag om 2 uur terug zijn voor mijn bus verder noordwaarts en het was nog voor 11 uur. Ik heb in het hotel gegeten, iets wat ik uiterst zelden doe, maar ik sliep er al goedkoop en de zoon van het huis had me helemaal met zijn brommertje naar xiaoqi gebracht... en wat bleek, die gast had me iets simpels aangeraden en dat was niet alleen lekker maar ook goedkoop. Toch wel plezant als je zo iemand hebt die voor je zorgt zonder er iets voor te willen. Ik was met hem een fles rijstwijn gaan kopen, hij wist het niet maar het was voor hem. Dat was blijkbaar een schot in de roos, al was het een fles die spotgoedkoop was, dan worden er fotos genomen van ons met de fles, en de hele familie mocht het weten. Ik kreeg nog noten en mocht als ik zou willen ineens nog gratis eten... maar dat hoefde echt niet, tijd om te vertrekken en afscheid te nemen van deze sympathieke familie.</p>

		<p>Aan de overkant van de straat stond ik dan op een bus te wachten naar tunxi, die kon elk moment doorkomen, en zij keken mee dat ik ze zeker zou hebben want het is er een per dag. Vervoer kan in dit deel van china, nog niet eens het centrale deel, toch iets beter lijkt het me. Ik had sjans, ik had zelfs nog een zitje helemaal achteraan. En dan was het weer wachten, samen met een paar jonge gasten waarmee ik weer nen babbel had, hier in het oosten met al die oost chinese toeristen is het engels toch veel minder problematisch, reizen gaat er dan ook een pak simpeler. Tunxi wordt tegenwoordig ook huangshan genoemd, naar de gelijknamige berg er vlakbij, de gele berg. Dat is pas een toeristen trekpleister, veel chinezen komen er naartoe en betalen er de best wel gigantische toegangsprijsjes voor van meer dan 30 euro zonder vervoer. Ik heb er fotos van gezien, het lijkt wel sjiek maar dan ook niet overdreven, soit, ik weet het niet, zij die er geweest waren leken me tevreden maar gaven ook wel aan dat ze het duur vonden. Ik ben er zo wel een aantal tegengekomen in mijn hostel in Tunxi, een stadje met een gezellige oude gerenoveerde hoofdstraat vol mensen en winkels, met een mooi verlicht rivierfront maar met voor de rest niet veel. De toeristische dienst liet me gewoon staan wachten omdat ze geen engels sprak. De gratis wc's ook weer grappig, waar je iedereen eigenlijk ziet kakken, althans, je ziet de knieen van iedereen als ze gehurkt zitten kakken, dus ook in meer rijke gebieden bestaan die wc's nog. Veel was er vond ik dus niet te zien maar het was wel een aangename stad om eens effe in rond te hangen. De dag erna was het dus weer tijd om verder te reizen, ik had nochthans echt zitten lezen of er in de buurt niks te doen zou zijn maar niks gevonden. Die gele berg, dat was te prijzig, maar er waren heel wat alternatieven, echter, als je er dan verder op doorvraagt dan is het ofwel ook duur ofwel behoorlijk saai. Ik was effe enthousiast over iets, maar dan zie je een foto en dan weet je onmiddellijk dat dat het niet zou worden. Dat was dan iets later voor iets anders waar ik effe enthousiast over was. Eigenlijk had ik zelfs geen goesting meer om me een weg te zoeken, stillaan was de eindmeet in zicht en ook voor mij was het eigenlijk genoeg geweest. Dus, ik heb dan maar gekozen om naar Huangzhou te gaan, een stad die nogal toeristisch was midden op mijn weg naar mijn eindpunt Shanghai. Eerder hadden enkele chinezen mij al aangeraden om naar daar te gaan, waarom niet. </p>

		<p>Blijkbaar was het vanuit Tunxi een bus die je moest nemen, en dat maakt het me ineens nog eens duidelijk hoe duur die zijn in vergelijking met de trein. Niks aan te doen, zij betalen dat ook, maar het verschil is toch opvallend. De ritten werden gaandeweg ook saaier, veel volk, veel wegen, het is hier anders dan in het centrale en westelijke deel van china. De mensen kennen wel beter engels en dat was nodig toen ik uiteindelijk in Huangzhou aankwam, geen idee waar ik heen moest want het busstation was gigantisch ver buiten de stad. Een koppeltje bekommerde zich om mij en miste daardoor hun bus, ze hielpen mij op de mijne, een stadsbus, die zijn wel echt goedkoop. En dan, wandelen, ik wist op de kaart na een beetje moeite eindelijk waar ik was en dus werd de rest een wandeling. Zelfs met kaart is het hier niet altijd even simpel, dat viel nog eens op. Telkens begint het probleem met een verkeerde inschatting van de afstanden, het is altijd verder dan je eerst verwachtte, grote wegen met veel verkeer, blijkbaar waren de hostels niet echt in het centrum, toch de goedkope niet. Het was al een beetje laat en ik was er ook niet volledig gerust op, want wat blijkt... in Beijing hebben ze conge, jawel, enkel in Beijing, waarom dat is, dat komt direct, maar het nadeel voor mij is dat vele chinezen die wonen en werken in Beijing nu een korte reis ondernemen en Huangzhou is daarbij erg populair. Dat had ik in Tunxi ook al ondervonden, terwijl ik bijna overal een van de weinige toeristen was bleken nu de hostels nagenoeg vol. Wat was er dus aan de hand, wel, blijkbaar was er een internationale meeting van de regionale landen om te debateren over de economie, een belangrijke meeting, en china wou blijkbaar niet dat al die gezanten van bevriende landen ook in de smog van Beijing zouden moeten zitten. Dus, wat doe je dan in een land zoals china, je laat de bevolking gewoon weten dat ze op reis moeten in plaats van te gaan werken. Het feit dat ik in een smog arm Beijing rondliep enkele weken ervoor zal wellicht daar dan ook mee te maken hebben, toen zullen er ook al wel een aantal maatregelen getroffen geweest zijn waardoor ik het zo fijn vond daar te zijn. Vele van de chinezen die hoorden van mijn enthousiasme voor Beijing begrepen me niet, ik weet nu waarschijnlijk waarom. Nu ja, het probleem zou er dus wel eens een kunnen zijn van volle hostels. Ik heb er lang voor moeten zoeken, en verschillende keer diezelfde baan op en af gegaan, de toeristische dienst verstond vreemd genoeg ook hier geen engels en die het wel verstonden slaagden er blijkbaar niet in van een map te lezen, je zou bijna denken dat je hier geen job vindt op basis van vaardigheden maar connecties. Uiteindelijk kom ik in de hostel aan en er was nog een bed, maar dat was wel duurder dan ik op het internet had gezien. Ik was content dat ik nog een bed had maar liet toch weten dat ik minder had verwacht, hij keek het na en ik heb het aan die goedkopere prijs gekregen ondanks dat het ongetwijfeld vol zou zijn geraakt, sympathiek, alweer. De andere toerisen iets minder, de chinese, cava al had dat beter gekund, de witte toeristen, jong en vooral bezig met films kijken en pinten pakken.</p>

		<p>Huangzhou, chinees toerisme in overdrive, een gigantisch meer met daarrond allerlei mogelijkheden om je te verpozen, parkjes, dierentuinen, temples, restaurants, ... maar ik had iets van, tja, een meer, het is niet dat ik bootje ga varen. Met een meer, daar kan je niet veel mee. Ik had niet zo heel veel tijd, tenzij ik een dagje Shanghai zou willen opgeven, dus mijn plan was rondhangen, dat is het plan in heel wat plaatsen. Er waren een aantal dingen die ik had kunnen doen, uitstapjes, en uiteraard is er in een stad ook wel het een en ander, maar niks dat me echt aansprak of dat sterk stond aangeraden. Steden zijn op zich wel goed voor wat rondhangen, genoeg verstrooiing, zelfs al doe je niks, toch kost dat tijd. Ik ben heel de weg terug gewandeld naar het treinstation waar ze me die namiddag hadden gedropt. Ver, maar nog altijd wandelbaar, en ondertussen kan je dan de sfeer opsnuiven. Het is hier helemaal niet zoals in het westen of centrale deel van China, drukke brede lanen met winkels en zelfs enig vleugje stijl. Maar de mensen, die waren niet echt geinteresseerd, er lopen hier uiteraard wel meer westerlingen, al valt dat niet onmiddellijk in het straatbeeld op. In het hostel was ik bij de minderheid, en op straat zag ik er wel af en toe een paar maar toch heel erg weinig. Er was een straatje dat mijn aandacht eerder al had getrokken, stijlvol, ik ben er terug langsgewandeld, en wat bleek, dat moet waarschijnlijk de straat geweest zijn, 's avonds vol met mensen die allemaal aan het winkelen waren en aan het eten, uiteraard, iedereen eet hier. En er is wel het een en ander te eten, speciallekes, niet meer zoals in Beijing met de tarantula en scorpioen, dat ben ik niet meer tegengekomen maar toch allerhande dingetjes. Het kwam wel allemaal met een prijskaarte, geen probleem voor de locals. Ik heb mezelf op iets heel atypisch getrakteerd, je ziet het hier amper, maar ik heb iets gegeten wat je eigenlijk als kebab kan bestempelen, het was zelfs nog lekker ook, jammer dat het zo klein was. Dat was eerder op de avond, op de winkelstraat, daar was de actie, met verkleedstandjes, waar je jezelf kan verkleden zoals een chinees uit de middeleeuwen, of wanneer dan ook, en dan kan je foto's van jezelf laten nemen in historisch gewaad, met schmink. En dat wordt hier dus wel degelijk gekocht, van die fotoshoots. Het deed me denken aan nog een halucinantere activiteit, dat was in de verboden stad in Beijing, ook met historische kledij maar tegen betaling kon je dan jezelf zien op tv terwijl je in je pakje over de daken vloog, kitcherige superkitch, behoorlijk onozel maar toch met veel blije en enthousiaste gezichten, zelfs van volwassen mensen, je zou verwachten dat dit enkel voor de kleinsten onder ons interessant kan zijn, niet dus. Ze maken hier ook snoep, dat had ik ook al eerder gezien, sjiek, snoep wordt ter plaatste gemaakt door mannekes met handschoenen aan en een mondmasker, professioneel zagen ze er uit, niet enkel hier heb ik dat gezien ook in eerdere steden. Ik weet niet hoe de prijzen liggen, maar de winkels zijn duidelijk hip en populair. Er is nog zoiets als een winkel waar ze stenen opblinken, hiervan zie ik niet goed wat het punt is, maar goed, het is china, ik ben ondertussen wel gewoon van dingen een beetje vreemd en onozel te vinden, zij zullen er ongetwijfeld het nu wel van inzien. Het was wel cava, hier rondhangen, maar ondertussen heb ik toch ook maar een treinticket gaan boeken, en omdat het een behoorlijk prijsverschil maakte werd het een ticket in de vroege ochtend, vroeg opstaan dus. Tot mijn spijt bleken er dan ook nog geen bussen te rijden, dus, erger nog, nog vroeger opstaan en die hele weg wandelen. Tja, soms zit het een beetje tegen. En ik zat behoorlijk ver, niet enkel in kilometer maar ook praktisch, ondanks dat ik vlak bij het toeristische meer lag bleek een winkel vinden in de buurt laat op de avond ook een opgave, ergens in een zijstraat van de drukke hoofdweg was er nog iets open, en ook een restaurant om de zoveelste heel gewone maaltijd te nemen. Chinees is lekker, maar als je met een budget reist, dan is het toch ook snel maar heel gewoon, een beetje kip met wat groeten en rijst, zonder subtiliteit zoals je dat van sommige chinese schotels wellicht kent.</p>

		<p>De ochtend erop, vroeg, tijd voor een wandeling na nog wat internetten. Dat kan hier in de hostels gratis en zo vroeg op de ochtend heb je uiteraard de laptop van het hostel voor jou alleen. Dan de wandeling, nog even vooraleer het treinstation in te gaan nog wat noedels eten, weer niks speciaals, en dan wachten op de trein. Het duurde wel weer even. Nu zijn het geen nachttreinen meer, op een drietal uur ben je er, en toch is het ook hier weer hetzelfde, wachten met velen in een wachtzaal en als het sein wordt gegeven allemaal spurten om op het toegewezen zitje terecht te komen. Er stonden nog twee dagen Shanghai op het programma, het eindpunt. Eens aangekomen is de eerste vraag, welk van de drie treinstations sta je nu eigenlijk, en als je dat al weet, waar in het treinstation, het is hier behoorlijk groot. Het heeft wel wat geduurt vooraleer ik wist waar ik was, ik dacht dat ik het wist, ik had een kaart en nog was het op en neer lopen. Eerst beneden in het station, daarna boven op de weg, maar met enige moeite wist ik me uiteindelijk toch te orienteren. Straf hoor, terwijl je eigenlijk weet waar je zou moeten staan, toch is het soms nog te moeilijk om je echt te orienteren. Een man komt naar me toe, hij wou me wel helpen, hij wist ook van hostels, vreemd, hij was nochthans niet meer van de jongste, ook vreemd, zijn engels was erg goed, en hij wou perse een koffie met me gaan drinken. Ik ben misschien ietwat cynisch geworden op reis, of ik was dat misschien al, maar als iemand naar mij komt met hulp dan heb ik de neiging die persoon te wantrouwen. Ik heb hem vriendelijk afgescheept, en achteraf hoorde ik dat dit soort mensen je in de val lokt door je op te zadelen met een peperdure koffie rekening. Ik vraag het me af, wat als je zegt dat je het niet betaald, gaan ze dan de flikken roepen, die zullen toch ook wel weten dat ne koffie geen honderd euro kost. Soit, ik ben er niet mee meegegaan dus zal nooit niet weten wat het zou geweest zijn. Ik had me georienteerd, maar dat wil niet zeggen dat ik mijn hostel had gevonden, de goedkope die ik had gevonden op het internet. En ook hier is het vriendelijk, als je iemand de weg vraagt dan wordt de smart phone boven gehaald om de weg te helpen zoeken. Het is zelfs dan nog altijd niet simpel, maar doorgaans kom je er dan doorgaans wel uit omdat ze blijven moeite doen. Eindelijk, de hostel, effe de kamer op, me verfrissen, want het was toch weer erg vroeg in de ochtend, effe kennis maken met de rest van de toeristen, allemaal chinees op de kamer. En dan was het tijd om de stad in te trekken. Ik wist eigenlijk niet goed waar beginnen, Shanghai is groot. Ik ben dan maar niet te ver van het hostel gegaan, om de regio toch eerst wat te verkennen, later kan je dan rustig wat verder, dan heb je een iets meer zeker gevoel als je ooit moet terugkeren. Dus, ik diezelfde Bund op en af, dat is het centrum voor wat de sjieke winkels betreft. Een tweede belangrijke toeristische plaats is het historische centrum, sjiek, uiteraard volledig gerenoveerd en hyper toeristisch met overal winkels en eten, maar het had wel iets. Je kon ook daar weer heel wat snoepen, of eten, zelfs restaurants met enkel deserts, maar wel heel veel ervan. Duidelijk de plaats waar de westerlingen ook komen, maar het blijft zelfs hier een kleine minderheid. Iets verder zou ook ergens een commplex moeten zijn waar je goedkoop kleren kan laten maken, dat wou ik misschien wel, als het nog zou lukken want veel tijd was er niet, en omdat ik tegen de laatste dag aan zat was ook geld en geld wisselen een beetje een zorg, ik wissel niet graag te veel om dan aan een slechte rate terug te moeten omwisselen. Soit, ik heb er lang achter gezocht, en plots, eerder toevallig toen ik het al opgegeven had, daar stond ik, oog in oog met dat complex. Ik heb er wat rondgehangen en er enkele mensen afgewimpeld, het idee was iemand te vinden die mijn broek zou kunnen namaken. Ik heb uiteindelijk me in doekskes laten doen en heb twee broeken besteld bij iemand, met de opdracht dat de dag erna er twee exacte kopieen zouden liggen van mijn huidige broek. Ik had er mijn dollars achtergelaten want ik moest nog wisselen en zonder onderpand wou hij er niet aan beginnen, begrijpelijk. Maar succes, ik moest dringend nog een paar broeken hebben, en die ene broek, de laatste die mijn moeder ooit voor me maakte, dat was wat ik wilde, met een beetje geluk had ik er snel nog zo twee, voor 20 euro per stuk. In de avond kwam ik ook langs het water, sjiek, met al die lichtjes, en de skyscapers aan de overkant. Wel, het is wel wat kitch, maar het blijft toch wel sjiek. En de mensen, die drentelen wat op en neer, net zoals ik. Die eerste dag heb ik niet zoveel gedaan, dat heb ik nogal wel eens voor in grote steden, dat is een dag van verloren lopen, letterlijk en figuurlijk.</p>

		<p>De laatste dag, nog een drukke dag. Het was duidelijk, eigenlijk had Shanghai misschien nog wel een extra dag kunnen hebben, al was het maar omdat net zoals in Huangzhou er een aantal gratis musea waren. Het plan was het oude franse deel van de stad te doen, en voor de rest van mijn broek nog op te halen. Die avond laat moest ik vertrekken, dat moest ook nog uitgezocht worden. Ah ja, en shoppen, want dat beetje geld dat ik had, dat moest nog op, te zot om te wisselen, het ging nog over een tiental euro of zo. De ochtend, dat is dikwijls een hoogtepunt op reis. Ik was vrij vroeg op, en wandelde terug naar de Bund. Ook hier zag je van die dansjes en gymnastiek oefeningen en zo, en heel erg gegroepeerd, met bijhorende pakjes, groepjes in het geel die met paraplukes zwaaide, en groepjes in het rood die een zwaan nadeden, ik weet het niet, het is wel grappig, en dat voor meer dan een kilometer, telkens nieuwe groepen. Ik word dan weer goed gezind, dat is dan een totaal ander beeld als de avond ervoor, op dezelfde plaats, een stad leeft op die manier. Ik had nog wel wat tijd, maar niet zo heel veel meer, dus ik wandel naar het oud frans deel. Eigenlijk wist ik weer maar amper wat ik ging bezoeken maar het stond in alle gidsen. Bijna bij toeval blijkt dat ik arriveer in de hipste straatjes van de stad, echt wel hip, ook echt wel niet goedkoop, allemaal design winkeljes, sjieke en stijlvolle bars en veel volk, en dat allemaal in ietwat authentiek uitziende steegjes. Het was wel fijn, maar erg lang heb je er niet voor nodig, ik snap wel waarom het zo een Shanghai hoogtepunt was. Misschien is het ook wel een plaats om in de avond eens te komen zien, al vermoed ik dat het er dan niet minder op zal zijn voor wat de hoeveelheid volk betreft. Ik had geen tijd meer, terug wandelen. Ik had mezelf heel wat wandelingen kunnen besparen door de metro te nemen, of een bus, ze rijden hier, ze zijn geodkoop, maar ik had er geen goesting in om het uit te zoeken. Op de terugweg had ik bijna sjans, ik zag de schoenen staan die ik wou kopen, eindelijk, ik had er doorheen heel china zitten achter kijken maar nooit echt mijn goesting, en hier stonden ze, in een design winkeltje, niet goedkoop maar goed, ik zou ze gekocht hebben hadden ze mijn maat gehad, jammer, niet dus. Een land, groot zoals china, en nergens schoenen gevonden naar mijn goesting, erg he. Toch verrassend hoe uniform alles is binnen een land. Daarna reste er mij dan nog enkel mijn laatste yen op te maken, dat wil zeggen, eten verzamelen om de nacht door te komen. En dan is er altijd de optie om sterke drank te kopen, dat is hier goedkoop en dat kan je thuis ook eens aan iemand schenken. Ik heb uiteindelijk een paar flessen rijstwijn gekocht, voor een paar euro, 50 percent, en ik vind het eigenlijk nog wel ok van smaak, al deelt niet iedereen hier blijkbaar mijn mening. En dan de metro in, want fijn in plaatsen zoals hier, een metro brengt je volledig naar de luchthaven en dat voor een simpel ticketjes voor lange afstand, geen diabolo toestanden zoals dat in Belgie is. Mijmerend zit je dan in die laatste metro, tijd om naar huis te gaan, of toch in eerste instantie naar Amsterdam. Alles loopt vlotjes, ik zit naast een aangename nederlandse zakenman die me over zijn geloof weet te vertellen, en voor de rest, moet genoeg om de nacht door te slapen. In de vroege ochtend nog even wachten op de thalys, en effe later is het weer allemaal voorbij.</p>

		<p>China, het was eigenlijk behoorlijk cava, de mensen hebben hier veel mee te maken. Misschien dat ik niet echt helemaal enthousiast ben over de ganse lijn, dure atracties en moeizame interactie zullen daar wel voor iets tussen zitten, maar toch. China, check!</p>

		<p>W.</p>
	</div>

</div>

<br><br>

</body>
</html>

