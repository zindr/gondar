<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>

		<p> Helemaal in het noorden van Madagascar, wel, bijna helemaal. Het was dus een opluchting van het hotel te vinden dat ik uiteindelijk vond, zeker na de prijzen die men mijn liet weten in het toeristenbureau. Tis duidelijk dat ze daar toch ook niet echt op de hoogte zijn, als schuins tegenover hun gebouw er iets veel goedkoper ligt dan wat zij voorhebben. Hetgeen in lonely planet stond, dat zag er hip uit, en was dus wel vrij duur. Nu goed, ook waar ik zat was relatief duur in vergelijking met was ik elders al gezien had, maar het was toch wel een fijne kamer in een koloniaal aanvoelend gebouw, met restaurant en uitgebaat door ne vriendelijke fransman, die bestaan dus wel degelijk. Effe platte rust, effe verfrissen, en dan maar wandelen, eens zien wat het hier geeft, het is en blijft afrika dus verwacht ik geen culturele hoogstandjes maar wel met enig geluk wat verbaasd te worden. Twas eigenlijk best wel rustig, en warm, erg warm. De markt, tja, een markt, en de chaos die daarbij hoort. De plaats om iets te gaan eten, uiteraard. Maar deze stad had ook een ander deel, een straat die er wat frisser uitzag dan de andere straten, wat hipper, zelfs met een grootwarenhuis. Het is duidelijk dat hier de hand van het buitenland in speelt. Eigenlijk was het bijzonder opvallend hoeveel ouwe blanke mannen dat hier rondliepen. Nee, duidelijk geen toeristen, er waren er wel maar de meerderheid was ongetwijfeld daar ergens gehuisvest in een van de betere woningen. Nu, wat komen ouwe blanke mannen hier doen, wel, die zijn hier gegeerd door jonge zwarte vrouwen. Dus, als je ooit oud bent en je hebt wat spaarcenten, dit is een van die plaatsen waar je dan kan komen uithangen. Ik vind dat gedoe maar niks, het contrast is echt wel groot, die vrouwen met die venten in de winkel, zij kiezen en hij betalen... tja, die vrouwen hebben de matieriele welvaart die zij toch oh zo belangrijk vinden, ze lopen er piekfijn bij. Nu goed, op zich, iedereen doet wat hij of zij wil, ook in meer standaard relaties geldt dat je valt voor wat je iets te bieden heeft, knap, geld, aanzien, ... ieder zijn of haar ding. Maar wat ik er toch echt wel zwaar over vond, dat was zo ne ouwe bok die daar hand in hand liep met iemand die zelfs mijn dochter had kunnen zijn, hand in hand... je weet wel, het laat me niet alleen want ik kan moeilijk zonder jou hand in hand. Daar moet je dan zo oud voor geworden zijn, hij zal toch wel beseffen dat zolang hij de geldkraan openhoudt zij niet onmiddellijk zal vertrekken. In de winkel zag ik trouwens een discussie, en daar was toch wel hij die het voor het zeggen had, hij kreeg het even op zijn heupen van het materiarlistische jonge vriendinetje, die kerel had duidelijk nog altijd door dat hij het voor het zeggen had met zijn open portemonnee. De hele straat straalde dit soort sfeer uit, overal waar er wat genikst, gezeten en gedronken werd waren het ouwe mannen met jonge zwarte vrouwen, of jonge zwarte vrouwen alleen, en ik vermoed dat die laatste daar niet zelf voor hun drinken gingen betalen.		</p>
		<p>Ik heb het meer voor de chaos, het moeilijke, het verhakkelde, ... en dan ga je beter terug naar de markt, of wat verder in de stad, zomaar ergens in de stad. Hier, helemaal in het noorden is het natuurlijk ook altijd een optie om eens aan de kade te gaan kijken, de toeristenstraat belandde ook daar. Vergane glorie zullen we dat maar noemen, ooit toen de fransen hier zaten zal het er piekfijn hebben uitgezien maar dat is ondertussen ook wel weer wat geleden. Er hangt dan wel wat volk rond, jonge zwarten, gewoon rondhangen. Wat doe je anders de hele dag, tis niet dat er veel te doen is en het is behoorlijk warm. Ik vind zoiets wel tof, de straten in en ronddolen. De scholen die ik passeerde lagen er ook maar wat zieltogend bij, polytechnisch universiteit, veroesterd staal dat verkrottende gebouwen in hoogstaand gras beschermen. Weinig verrassend, althans hier in afrika... wel ietwat verrassend, onthutsend zelfs, hier staan er veel op straat te pissen, wel, met hun spel bloot in mijn richting, je ziet het hier wel al eens. Het was me al wel opgevallen, maar hier wordt toch wel heel open en bloot gegaan voor wat de ontlasting betreft. Proper is het er allerminst, de rommel op straat en dan dat... al dat gepies in alles behalve discrete formaties. En ik heb het dan niet over de markt, die is standaard wel wat vuil. Ik heb uiteindelijk ook een andere straat gevonden die wat meer ontwikkeld bleek, met winkels en het echte leven. De straat bleef maar duren, met allerhande winkels, cafes, eetstandjes, ... maar eigenlijk was het nu een zaak van de bushalte te vinden, want ik had ondertussen toch maar beslist van de dag erna te vertrekken. Eigenlijk, zoals ook bleek bij de toeristische dienst, was er niet echt veel dat ik daar zou kunnen doen tenzij ik mijn portemonnee ver zou opentrekken. Tis wel een beetje vervelend als je telkens snel vertrekt want dan ben je uiteindelijk nergens echt geweest, maar ik dacht dat 1.5 dag wel voldoende zou zijn hier. Ik had er gerust twee dagen kunnen van maken maar blijkbaar vertrok hier elke aheum bus maatschappij rond 15h., en als ik die niet zou nemen dan zou het de dag erna 15h.		</p>
		<p>De dag kabbelde voorbij zonder veel poeha. Wat opviel is dat 's avonds het leven wat meer vorm kreeg, dat zal de warmte geweest zijn, hier wandel je savonds laat momenteel in t-shirt. Ik had ondertussen door dat het bier hier best te drinken viel en niet te duur was zodanig dat je hier op cafe niet met van die snobs en rijken zit maar met gewone mensen, wel ja... middeklasse, en waar ik zit, "lage" middeklasse. Ik had er mijn lonely planet bijgelegd, in een cafeeke dat duidelijk aan de goedkope kant zou zijn, zonder veel allures, simpel maar stijlvol, waar je eigenlijk gewoon op straat zit omdat de tafeltjes tot op de weg uitdeinden. De muziek was zeker cava en ik heb er zelfs nog een tweede fles van 600 milliliter besteld. Er zitten ook hier nogal wat groepjes te snoepen van wat zebu vlees, sateekes van zebu, en dat met een fles bier. Het heeft ook wat geduurd, maar uiteindelijk was er dan toch ne gast die bij mij wat kwam babbelen. Wel, tis niet onmiddellijk een boeiende conversatie dat je in zo een cafe krijgt, maar het is toch weer duidelijk iets wat Madagascar sympathiek maakt, die gast komt efkes iets vragen, over hoe dat ik mijn boek in die donker kan lezen, een klein praatje en jawel, hij gaat terug waar hij van kwam, het tafeltje twee meter verder. Dat is altijd plezant, als er contact is maar gewoon niet te lang. Na twee flessen was de cafe ook wat aan het leeglopen, en ik ben er dan ook maar vertrokken, en maar goed ook, ik drink eigenlijk niet veel meer en op reis zeker niet... zat op straat lopen is niet overal even verstandig, en na twee grote flessen voelde ik me toch al best wat verzadigd, de lange bustochten en de tentnacht zullen daar ook wel wat mee te maken gehad hebben. Nog altijd wel wat volk op straat, maar ik niet lang meer... tijd voor een fatsoenlijke nacht, zo heb ik er niet zo heel veel op reis. En de dag erna, of de voormiddag althans, opnieuw van hetzelfde. Tja, reizen zoals ik, tis zeker niet van toeristisch hoogtepunt naar toeristisch hoogtepunt, tis veeleer rondhangen. Het enige noemenswaardige aan Diego Suarez of Antsirana, hoe je het ook wil noemen, was misschien een erg kleine maar ook heel oude moskee. Ik was al vroeg mijn ticket gaan boeken voor mijn rit naar Tana, dus het was voor de rest vooral tijd vullen en rondhangen, ik ben zowaar terug naar die cafe gegaan voor nog een fles. Nog wat eten hier en daar, en het was tijd om naar de bus te gaan, en daar, wachten, weeral eindeloos wachten. Dat is afrika. Je zit daar dan op de stoep met nog heel wat mensen. Vooral als je bagage hebt dan wordt je gevraagd om op tijd te zijn, dat duurt echt wel lang om alles op het dak van die busjes te laden, uiteraard op het dak, de rest van de bus wordt helemaal volgestouwd met mensen. Ik had mijn plaats eerder al uitegkozen, dat werkt hier zo in Madagascar. Een gsm heb ik niet, anders zouden ze me kunnen bellen als ze bijna vertrekken, dat werkt hier ook zo. Toch stond hier nog heel wat volk. De concurrentie tussen maatschappijen is hier ook groot, overal gaan horen naar de prijs is dus de boodschap. Achteraf stelde ik vast dat sommige dezelfde prijs betaalde dan ik, maar sommige ook minder. Hier is onderhandelen echt wel noodzakelijk, tenzij de je er de onozele toerist wil spelen die laat zien hoe rijk en dom wij wel zijn als het op geld aankomt. Echt rijken zouden hier trouwens niet staan, die vliegen. Het is tenslotte een busrit van 24 uur, of meer. Bij vertrek, eindelijk, was er heel wat commotie, een of ander madammeke was maar aan het uitvliegen dat haar bagage mee in de bus moest, tja, inderdaad vervelend als je dat 24 uur onder je voeten hebt staan, en maar roepen en tieren, uiteindelijk hieldt ze het voor bekeken, ze zou wel vliegen, ik weet echt niet waarom, ze was te laat met haar bagage, jammer dat ze haar niet even wilden helpen, die extra tien minuten, maar wat ze zichzelf nu aandeed begrijp ik toch niet, al haar geld van de bus kwijt en de dag erna een nog veel duurder vliegtuigticket moeten betalen, ik zou toch die bagage gewoon meegenomen en dan kan je als alles wat bekoelt is nog altijd tijdens de eerste stop iemand betalen om dat er alsof boven te binden, maar goed, twas een jong madammeke met duidelijk veel noten op hare zang, en daar betaald ze dan ook ineens een prijs voor. De rit, voor ons, die kan beginnen.		</p>
		<p>Bussen, het blijft toch wel iets interessants op reis. Het ding van bussen, je zit daar maar te zitten. Hier is het wel niet zo dat er erg veel gebabbeld wordt, de meeste mensen staren wat voor zich uit, en ik ook. Het landschap glijdt voorbij en als je dan uiteindelijk ergens stopt en je vraagt wat de bedoeling is, dan is dat ineens een ticket om mee ergens iets van eten te gaan zoeken, en zo leer je wat er zoal is, ze hebben het me wat uitgelegd, de mogelijkheden, de prijs, en ineens had ik een nieuwe favoriete kost. Composee. Hier, in tegenstelling dat veel andere plaatsen in afrika, kan je dus een klein slaatje krijgen voor een klein prijsje. Het slaatje zelf verschilt wel van plaats tot plaats, in prijs, in samenstelling, of je er soep bijkrijgt... maar het is toch wel iets wat ik apprecieer, in plaats van elke dag rijst met kip of rijst met gehakt. Als de nacht valt, dan zie je in de verte alweer brand, hier brand het snachts op zoveel plaatsen, weeral maar eens een stuk bos of andere vegetatie dat er morgen niet meer zal zijn. De mensen klagen er over. In de ochtend kan je dan weer zien wat het resultaat is, kale bergen, uren in de omtrek, kale bergen. Ik weet niet of het als toerist beter was geweest als de jungle er nog stond, je zou helemaal niet ver zien, en overal omgeven door bomen... maar tja, het blijft een trieste gedachte dat meer en meer bomen verdwijnen en dat er amper ergens bijkomen. De sfeer had iets vreemds, daar zo in de bergen, het had iets van de Andes. Nogal kaal, mensen dik genoeg aangkleed, een beetje armzalige huisjes, ... fris, het had iets, en een gevoel van tevredenheid over mijn beslissing naar Madagascar te reizen overviel me. Ik had er echt goesting in voor wat nog komen zou. En uren kabbelen weer voorbij, een rit van rond de 24 uur, en ik was benieuwd of ik die dag nog verder zou kunnen reizen, Tana was niet onmiddellijk mijn eindbestemming. Ik had Celine kunnen vragen of ik nog eens bij haar terecht zou kunnen maar dat is dan toch weer tijd die ik daarin steek, een avond waarin ik waarschijnlijk niet zo veel nieuws ga beleven in een stad waar ik uiteindelijk op het einde zowiezo nog zou belanden. Dus, ik hopen dat ik nog zou kunnen verder gaan, bestemming Antsirabe, een viertal uren naar het zuiden. Bij aankomst was er het goeie nieuws en het slechte nieuws, het goeie, geen probleem, ik had nog een tweetal uur vooraleer de laatste bussen naar het zuiden zouden vertrekken, het slechte nieuws, dat was dan wel op een andere bushalte. Hier in Tana hebben ze drie grote bushaltes, die met bussen die overwegend naar het noorden rijden, die met bussen overwegend naar het zuiden/westen en die met bussen overwegend naar het oosten. Dus, ik effe wandelen in de richting dat men mij had aangegeven. Twas echt wel zoeken, ook al omdat het blijkbaar niet zo een evidente vraag was voor passanten als ik hen liet weten waar ik naartoe wou. Stillaan begon het duidelijk te worden dat die ene gast echt wel een punt had als hij zei dat ik beter een bus zou kunnen nemen. Ik had die stadsbus willen vermijden omdat die nogal vol zijn en ik met mijn bagage zat, en omdat het ook zoeken zou zijn om die bus te vinden. Tja, ik was ondertussen al een heel eind gewandeld en af en toe van het kastje naar de muur gestuurd, en toen ben ik dan toch maar voor de bus gegaan. Het was nog wel effe zoeken naar waar ik die bus zou kunnen nemen, maar gelukkig voor mij, het was bij de vertrekhalte en dan heb je tijd om op het gemak in te stappen. Nuja... met minizeteltje en een hele rugzak was het niet echt gemakkelijk of aangenaam om daar geplooid te zitten, maar ik zat en ik kon daar blijven zitten tot het eindstation. En wat bleek, dat was nog een heel eind, ik was echt wel tevreden dat ik dan maar voor de bus ben gegaan, anders had ik het wellicht niet gehaald. Het was alsof ik net op tijd was, maar veel onderhandelingspositie had ik niet... de prijs lag te hoog, dat dacht ik maar wist het niet zeker, maar tja, overal eens gaan horen maar veel busjes vertrokken er niet in die richting... shit, wel, ik heb dan maar betaald, 10000, terwijl dat iets van een 7 a 8000 zou moeten zijn als je het aan de hand van uren uittelt. Ook de vrouw naast me in de bus, een oud madammeke, gaf aan 20000 te hebben betaald maar dat was wel een heel stuk verder waar zij moest zijn. Ik bleek trouwens de enige die in Antsirabe moest zijn, de rest ging verder.		</p>
		<p>Altijd een tikkeltje vervelend als je ergens savonds laat beland, het was toch al na 22h. Opnieuw was ik erg content dat ik die lonely planet in bruikleen had, zo had ik toch een beetje een idee. Niet dat het anders moeilijk zou geweest zijn, er stond daar een heel leger pousse pousse en de naam van de hostel die in de lonely planet stond kwam er spontaan uit. Het is echt niet simple, de armoede hier in Madagascar, dus niet te verwonderen dat die pousse pousse mannen me echt proberen te overtuigen. De ene al wat langer dan de andere, en maar zeggen dat het heel erg ver was en dat zij de goedkoopste plaats kenden... wel, ik wist vanwege mijn lp hoe ver dat het was en ik wist wat waarschijnlijk de goedkoopste plaats ging zijn. Er stond daar een groot gebouw en dat zou volgens mijn gegegevens een hotel zijn, maar ook een school, ik begreep het niet goed. De prijs was niet zo heel laag maar het hotel om de hoek was veel duurder, en na wat onderhandelen kreeg ik dan toch de prijs naar 15000. Het stelde dan ook niet veel voor, wc op de kamer maar niks ervan werkte naar behoren. Tja, op dat moment had ik zoiets van het maakt niet uit, ik was ondertussen bijna 1.5 dag onderweg. Ik had ook nog niet gegeten dus dat ook nog snel op en neer. Daar dicht bij de busstop had ik wel wat leven gezien, en dat was dus ideaal, een beetje eten en een fles bier... en dan slapen. De dag erna ben ik dan maar de meer populaire toeristen hostel gaan bekijken en daar was wel volk, duidelijk heel wat toeristen, zo had ik er deze reis nog niet echt veel gezien. De goedkoopste kamer was nog vrij, iets duurder dan de nacht voordien maar met wifi en met de mogelijkheid om informatie in te winnen van de eigenaar en andere gasten. Ik denk dat ze in mijn hotel lichtjes ontgoocheld waren dat ik na mijn afbieden de dag erna toch al weer verder ging. Nuja, zij wisten me echt niet veel te vertellen en gasten hadden ze helemaal niet. Ik lag dus nu midden in het centrum en het was wel cava daar. De muur hing vol met reklame voor tours en informatie voor mogelijke uitstapjes. Ik heb er wat naar gekeken en ben begonnen aan mijn gebruikelijke dolen door de straten. Eerst de bushalte zoeken om de stadsbus te nemen naar een nabijgelegen dorp, want daar zou je kunnen gaan wandelen.... wel, ik heb dat niet zo snel gevonden, met andere woorden, mijn plannen toch maar aangepast, anders zou het te laat worden, dus de wandeling uitgesteld tot later, de dag erna of veel later... of niet. In plaats daarvan was het weer de markt afschuimen, eten proberen, hmm... soep met pattaten, simpel maar goedkoop en lekker, en kokos iets, ik weet niet wat het juist was, maar het was lekker. Antsirabe was echt wel cava om rond te wandelen, nochthans een beetje met kwalijke reputatie maar ik wist vooralsnog niet waarom. Veel te zien was er wel niet, tja, zoals bijna overal in Afrika zeker. Er was wel iets van de verkiezingen te zien. Het bleek dat de verkiezingen eindelijk in aantocht waren, ik wist er nog niet veel van maar dat zou later nog wel wat veranderen naarmate de verkiezingen dichterbij kwamen. Zo werd het eigenlijk een dag van rondhangen. Uiteraard een fles bier gaan drinken, het valt hierbij wel op dat de rest vooral de veel goedkopere vodka drinkt, en dus ook niet te verschieten dat er hier wel een paar zat rondlopen, ook smiddags al. Het straateten viel ook soms tegen, en de prijs die ze er voor vroegen was ongetwijfeld niet altijd correct, maar het moet gezegd, al word ik hier geregeld afgezet, het is volgens mij toch echt veel minder dan wat ik had verwacht. De mensen waren wel wat afstandelijk maar op een fijne manier, want als ze hielpen je als nodig en als je iemand aansprak dan was die doorgaans erg vriendelijk. Zelfs savonds laat, ondanks de ietwat kwalijke reputatie eigenlijk overal op mijn gemak. De armoede is er dan wel meer duidelijk zichtbaar, veel volk dat op de straten slaapt. Het contrast is groot met sommige toeristen hotels. Ik was er in een gaan vragen of het echt klopte dat ze daar lieten camperen, en dat was zo voor 7000 met wifi in een bungalow park, verrassend, een sjieke bedoening en ik zou er voor een derde van de prijs kunnen slapen dan wat ik die nacht zou doen, wel, goed om weten voor mocht ik nog eens ooit terug in Antsirabe zijn. Ik had namelijk beslist van de dag erna toch maar weer verder te trekken maar moest wel later dan nog terug via hier naar Tana. Op straat sprak ne gast mij aan voor nen tour van de dag erna, 200 dollar, het klonk erg veel, maar dat voor 6 dagen en heel wat kilometers, met boottrip, bezoek natuurpark waar je anders niet zou geraken... ik heb het wel afgewimpeld. Die avond trouwens in de hostel met ne fransman aan de praat geraakt die de tour had gedaan, tof maar de 3-daagse boottrip was een tikkeltje saai... goed om weten. En twas laat, midderdnacht, dat is laat als je reist, vooral in plaatsen waar men vroeg gaat slapen zoals hier, om 8 uur savonds lopen de straten stillaan leeg en het reizende volkje gaat doorgaans vroeg slapen, in tegenstelling tot feestende vakantiegangers uiteraard. Mijn plan was verder te trekke de dag erop, zuidwaarts naar Fianarantsoa, en afhankelijk van de tijd die ik later nog zou hebben van terug te komen om toch die ene wandeling nog te doen. Dus, de dag erna op het gemak mezelf klaar gemaakt en naar de busstop.		</p>
		<p>De tijd die nog over zou blijven heeft te maken met wat ik in het zuiden nog zou ondernemen, maar het heeft evenzeer te maken met hoe lang al die verplaatsingen duren. Geloof me, het duurt hier allemaal zo lang. Ik naar de busstop, of toch naar wat ik dacht dat de busstop was, omdat ze me daar hadden afgezet. Ja, er zou vervoer zijn, het zou bijna gaan vertrekken, nog een paar passagiers en we waren eigenlijk bijna weg. Ik dus in dat buske, alleen, beetje vreemd. Ik zat daar een tijdje maar er leek niet echt iets te gebeuren, en ik voelde natigheid. Tja, in principe kan iedereen me zeggen dat dat buske zou gaan vertrekken, mijn geld aannemen en er dan gewoon van door gaan. Dus ik wat onwennig daar wat gaan rondvragen. Maar blijkbaar was het wel in orde. Helemaal zeker was ik nog altijd niet, en het duurde lang, heel lang. En dan toch beweging, wel, ietwat beweging. Dus, eerst rijd je dan naar een van die achterbuurten, zo kom je wel eens ergens, en daar wordt dan bijkomend volk opgeladen, en bagage uiteraard, en dan nog eens terug naar waar je stond, daar wordt dan ook weer volk opgeladen, en dan na lang wachten en nog eens lang wachten, het vertrek. Ook een beetje vreemd was eigenlijk dat het een vrij klein busje was, iets dat meer geschikt zou zijn voor lokaal vervoer. Jammer genoeg bleek dat ook, om de vijf stappen moest er weer iemand in of uit en dan duurt een rit nog langer dan lang. Hou er ook rekening mee dat iemand die uitstapt en bagage bijheeft de bus minuten ophoudt omdat die bagage ook van het dak moet worden gehaald. De tijd tikte en tikte, en uiteindelijk, tot overmaat van ramp, moest ik nog eens overstappen ook, opnieuw in zo een lokaal vervoer busje. Dus, opnieuw met veel tijdverlies. Zo wordt een korte trip toch nog een erg lange trip. Ik heb de chauffeur belaagt met vrij sarcastische opmerkingen, niet zo lief van mij maar het werkte op mijn heupen, ik had het hem nog zo gevraagd of het een rechtstreekse bus was en hij had gelogen. Dus, ik kom laat aan in de stad. Altijd wel een beetje vervelend, want dan sta je daar in een grote stad, en ok, je kan altijd een taxi nemen maar als je dat niet wil doen dan is het soms echt wel effe zoeken al heb je een adres. Ik was in ieder geval eerst naar het trein station gegaan, want ik zou de trein nemen voor de volgende etappe, en het zou altijd kunnen dat die net op vertrekken stond, maar niet zo, het was voor de octhend erna. Goed dat ik langsgegaan was, dacht ik, want het is hier om de twee of drie dagen dat die trein rijdt en de trein zelf is blijkbaar een toeristische attractie. Het station was wel al dicht en de eerstvolgende zorg was nog altijd een slaapplaats te vinden, ik was daar een kantoortje binnen gegaan die tours verkochten aan toeristen, en gelukkig hadden die een goeie suggestie, niet ver van het treinstation. Het was niet goedkoop maar blijkbaar toen ik liet weten dat ik zou vertrekken omdat er ergens een hotel was dat toeliet met een tent te slapen, toen bleek dat hij ook een slaapzaal kon aanbieden, blijkbaar moest ik die kamer delen met hem, en alleen met hem. Wel ja, waarom niet, slaapzalen is soms voor mij de standaard. Het had wel iets, een slaapzaal naast de eetkamer voor een ok prijsje, en dat vlak bij het treinstation waar ik in de vroeg ochtend zou moeten zijn. Die kerel was ook wel aangenaam, dus een beetje sociaal contact was zeker welkom. Voor de rest had ik niet zo heel veel tijd meer, het was ondertussen al aan het donker worden, een beetje ronddwalen en het begon koud te worden, en na al dat gebus die dag was het snel tijd om in mijn bed te kruipen, de dag erna zou het weer van dat zijn.		</p>
		<p>Die ochtend, vroeg op, geen probleem, dat is zo als je vroeg gaat slapen. Dat vroeg slapen is trouwens ook geen probleem in een vreemde stad waar je niemand kent, en grappig genoeg, hier gaat elke dag in een ander deel van de stad het licht uit, jawel, blijkbaar zitten ze hier met electriciteitsproblemen en bepaalde uren worden dan delen van de stad systematisch zonder electriciteit gezet. Wel, die avond was het de beurt aan onze regio. Dat wil dan ook zeggen dat als je ene wil gaan drinken, ze daar waarschijnlijk geen koud bier hebben staan, dat was in ieder geval in die cafe waar ik effe binnen wipte. Nu goed, die plaats zag er een beetje onguur uit en aan de reactie van de uitbater te zien was hij niet aan het wachten op mijn geld. Dus, zonder bier naar bed. Dus, zoals ik schreef, vroeg op, en naar het vlakbij gelegen treinstation. Ik was eigenlijk goed op tijd en er stond al een hele rij aan te schuiven, maar wat bleek, toch volgens die twee franse toeristen die daar zaten, de toeristen hadden hun eigen locket, en daar was nog geen beweging. Er was een beetje een discussie of we dan ook in eerste klas moesten gaan zitten, maar het zou volgens die fransen moeten lukken van ook tweede klasse te nemen. Maar, een toeristentax, die was niet te vermijden, tja, die trein is dus blijkbaar een echte toeristenattractie, het helpt als je die trein op documentaires ziet verschijnen als het ding te doen, dat was dus met deze treinrit van Fiana naar Manakara aan de kust. Het bleef maar duren, en ondertussen sijpelde ook de informatie binnen dat er iets mis was met de wagons. Uiteraard is er iets mis, dat wisten we op voorhand dat de kans groot was dat er iets mis zou lopen, hier zijn vertragingen van een paar uur best wel normaal. Nu, het duurde wel heel lang, uren gingen voorbij en er bleek niet echt verandering te komen. Ook andere toeristen waren ondertussen al toegestroomd, ik had die hele reis nog nooit zoveel toeristen samen gezien dan hier in het treinstation. Dat de trein om de twee dagen rijdt zal daar wel iets mee te maken hebben. Veel van die toeristen waren gepensioneerden, de jeugd zat een beetje bijeen. En het bleef maar duren, een zwitsers koppel gaf er de brui aan, die wilden niet langer meer wachten, ze zouden toch maar een klein stukje meedoen om de sfeer op te snuiven en dan wacht je geen vier uur. Het duurde langer dan vier uur, en zelfs de hele meute gepensioneerden bolden het af. Ondertussen waren de loketten al wel open, en ze kregen hun geld voor het gekochte ticket ook terug. De hele tijd hingen wij daar wat rond, ik wat zeveren in mijn beste Frans want dat is hier de taal, ook bij de toeristen want die komen meestal van Franstalig gebied. En toen kwam er schot in de zaak, het locket ging ook voor ons open, voor die van tweede klas, en ik en een frans koppel hebben dan daar een ticketje gekocht. Maar tja, als toerist ken je het systeem natuurlijk niet, dat bleek dus hier niet simpel te zijn... wat bleek, zelfs al ben je bij de eerste om de trein op te stappen, dan nog is het lang niet zeker dat je een zitje hebt, dat kan je bij de treinverantwoordelijke afkopen, laten we maar stellen dat zwartwerk niet enkel in Belgie standaard is, en misbruik van macht kennen ze hier ook overal. Dus, daar was ik, in de wagon maar alle plaatsen waren volzet, ook diegene waar niemand op zat. Ze zeiden me nog dat ik die kerel, of die andere kerel, moest betalen, maar goed, dat vond ik dan maar niks, ik ging wel op de grond zitten, op mijn rugzak, naast een moeder met hare kleine, wel, dat ging een plezante rit worden, voor 17 uur in een onconfortabele positie, het zou de eerste keer niet zijn, maar het blijft toch afzien. Nu, dat frans koppel dat een ticket had gekocht samen met mij vond geen plaats en ze besliste om in eerste klasse te gaan zitten. Vervelend, want mijn ticket was het hunne, zij hadden dus liefst dat ik mee zou verhuizen om dingen simpel te maken en dat heb ik dan ook maar gedaan. En het verschil was gigantisch, daar had iedereen drie zitjes per persoon. Wel lullig, het was bijna allemaal toerist wat de klok sloeg, maar omdat zoveel toeristen hadden afgehaakt vanwege het lange wachten was het dan ook bijna volledig leeg. Eindelijk, eindelijk, na heel lang wachten, maar 8 uur over tijd, we vertrekken. De eerste uren waren niet erg bijzonder, het sjieke stuk zou de steile helling zijn met mooi uitzicht, hopelijk nog voor het donker denk je dan, en gelukkig, daar hebben we inderdaad een glimps van opgevangen, maar dan ook weer niet echt lang, blijkbaar was de trein van het spoor afgeraakt, dus tja, dan staan we weer stil. En niet voor tien minuten, ik weet niet hoe ze de trein terug op de sporen gekregen hebben, maar het heeft heel wat uren geduurd, en we hebben dus daar ook in de trein overnacht... heel goed dat ik niet meer in tweede klas zat. De toeristen moest ik er dan maar bijnemen, maar het moet gezegd, er was daar een twintig jarig koreaans madammeke die in engeland had gewoond en die dus engels sprak, fijn, eindelijk was zeveren in het engels, en ook onmiddellijk was duidelijk dat we het goed met elkaar konden vinden, dus we hebben daar zitten zeveren tot mijn stem het helemaal		</p>
		<p>begaf. Sommige van die andere toeristen lieten wel zichzelf van hun minder sympathieke kant kennen, ze waren met ons aan het lachen, tja, hier zaten we taal per taal, franstaligen zijn nogal wel eens niet de meest sympathieke reizigers, en ik vermoed dat taal daarin toch wel sterk meespeelt. Soit, het deed deugd normaal te kunnen praten en ik herhaal het, dat madammeke was echt wel een toffe, ze was net 4 maanden in Soedan geweest, haar eerste reis, ik perplex, wie doet nu zijn eerste reis in een land als Soedan. Veel zeveren, wat slapen en ook wat eten, dat werd daar langs de trein verkocht, tijdens het rijden maar ook waar we stilstonden want dat was niet ver van het dorpje af... dorpje, heel klein soms, een paar huizen, en dan denk ik dat iedereen die in het dorp woont iets komt verkopen. Stukjes krab bijvoorbeeld, kippepoten, ... ik heb het allemaal geprobeerd. Tegen de ochtend waren we weer op pad, maar we hebben zo wel een heel stuk van de natuur gemist, heel erg speciaal was dus uiteindelijk die treinrit niet, toch niet vanuit het perspectief van schoon uitzichten, maar hoe afrikaans kan je geraken, alles liep in het honderd, en wachten was het enige wat je kon doen. Uiteindelijk, bijna een dag te laat, arriveren we in Manakara, aan de oostkust. De verloren tijd kan je dan terug ophalen door onmiddellijk terug te vertrekken, maar dan met de bus, want dat kan ook. Maar na zo een lange rit, het was misschien niet onmiddellijk het meest aanlokkelijke idee...		</p>
		<p>Bij aankomst stonden ze ons op te wachten, een horde in your face kereltjes die je trachtten te overhalen om met hunne pousse pousse naar een hotel te gaan, zoemend om de oren, het stopte niet, ik heel vriendelijk hen duidelijk gemaakt dat ik moe was, dat de treinrit wel erg lang geduurd had, dat ik echt geen goesting had in veel gedoe rond mijn kop en dat ik zowiezo met niemand van hen zou meegaan, op een na hebben ze dat ook allemaal begrepen. Ik ben eerst met die Koreaanse naar de bushalte gegaan om eens te zien wat de opties waren, en ondertussen wat overlegd. Zij zag het wel zitten om een kamer te delen om zo kosten te besparen en ze zou dan net zoals ik de dag erna in de ochtend vertrekken, dan hadden we ten minste een lange halve dag om toch ook effe in Manakara rond te hangen, in plaats van weer onmiddellijk te vertrekken. Samen iets gegeten en naar de stad gewandeld, niet met de pousse pousse, met dit soort toeristen is het voor mij toch wel gemakkelijker, de rest waren we ondertussen kwijt. Op weg naar de stad kregen we uiteraard hulp om iets van hotel te vinden, niet dat we dat wilden want we hadden wel een idee waar we wilden zijn, en die kerel kreeg dan ook niks als we er uiteindelijk geraakten. Grappig, de rest van die toeristen zat daar ook. Tijd om ons effe te verfrissen, alvorens iets te gaan eten en wat rond te wandelen, wel, tijd om efkes op bed te gaan liggen. Dat was momenteel effe het eindpunt, helemaal in het oosten, het relaas van de trip helemaal terug naar het westen is voor een volgende post.		</p>
		<p>W.		</p>

	</div>

</div>

<br><br>

</body>
</html>

