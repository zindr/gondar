<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>
		
		<p>Op weg naar Qatar moest ik nog even langs het zuiden van India, daar had ik mijn vlucht, terug in Kochi. Bij het landen in India bleek dat je daar geen geld kon wisselen, tenzij met officieuze geldwisselaars. Toch wel vreemd, een internationale luchthaven, een kleintje, die geen geld wisselt. Ik was er al geweest, dus ik wist waarnaartoe. Effe op de bus wachten, en dan naar de stad, daar onmiddellijk een ticketje kopen voor de nachttrein, en nog effe op internet. Mijn bagage kon ik daar goedkoop kwijt en de prijs van het ticket was ronduit hallucinant goedkoop, de hele nacht door voor ne goeie euro. Ondertussen nog efkes internetten bij mijne kameraad, ik wist waar het goedkoop was in Madurai. Maar veel tijd restte me niet, en dat was goed want ik was al voldoende lang in Madurai geweest. Mijn idee van stoffen te kopen, en van een broek of hemd te laten maken, die heb ik maar laten schieten, beetje stom, hier is het goedkoop, maar ik voelde me niet zeker van mijn stuk en was behoorlijk lui. Ik had het moeten proberen, nochthans. Eigenlijk lijkt het hier in Madurai wel een beetje op Sri Lanka, misschien wel meer dan een beetje, dat zal anders worden als ik straks in Qatar ben, heel anders. Mijn rugzak terug gaan ophalen, en nog eens wachten, en dan begon de lange rit naar Varkala, een laatste stop voor Kochi. Ik had 2.5 dag India vooraleer ik weer opsteeg. Blijkbaar was het echt wel een lange rit, en dat is verrassend genoeg de aanleiding geweest om het ook een goedkope rit te maken, de tocht ging helemaal over het zuiderse punt in India, de lange route, weliswaar door de nacht dus veel heb ik daar niet aan gehad, het duurde, misschien zelfs iets te lang.
		</p>
		<p>Het einde was nabij, en dat zie je ook aan de keuze van bestemming, Varkala, een strand plaats, naar het schijnt een erg mooie strandplaats maar toch. Nu, dat was niet onmiddellijk duidelijk toen ik daar in Varkala werd gedropt, dat was in het dorpje of stadje, niet aan de kust, dus vandaar moest ik nog een eindje. Ik wist eigenlijk weer iets te weinig waar ik mee bezig was, dus ik ben maar efkes beginnen dolen om een idee te krijgen wat de mogelijkheden waren in het stadje om dan daarna te beginnen wandelen naar de kust. En ook die inschatting was misschien iets te optimistisch, het was nog een behoorlijke wandeling. Ondanks de toeristische inslag hier, toch ook wel weer fijn dat mijn mij in een klein eetstalletje een eerlijke prijs aanrekent, tja, tis hier echt wel anders dan in het noorden. Bussen kwamen me voorbij, dus die had ik beter ook genomen, maar uiteindelijk ben ik er toegekomen, in het vakantie deel van Varkala. Het sjieke van Varkala is niet zozeer het strand maar de inbedding van het strand in hoge kliffen, toch wel sjiek. De hotels liggen daar tientallen meters boven het strand, bijna recht naar boven. Ik ben er de hele bovenweg afgewandeld in de hoop van iets goedkoops te vinden om te overnachten, en dat viel daar eigenlijk nogal wel mee, ongetwijfeld omdat het hoogseizoen hier voorbij was. Maar ik wou nog lager, en uiteraard zou dat moeten lukken op een paar tientallen meters verder van de kliffen verwijdert. Het duurde wel een tijdje, maar er was ne kerel die me naar een hotelletje bracht en ik had een goedkope slaapplek voor de laatste nacht in India.
		</p>
		<p>En wat doe je als je op strandvakantie bent, zwemmen natuurlijk. Wel, zo natuurlijk vind ik dat voor mezelf niet, maar goed, het was een beetje het ding te doen daar, voor de rest is daar niks. Ik zou hier waarschijnlijk anders nooit naartoe zijn gekomen maar het is de dag die ik over heb en mijn verstand staat al richting vliegtuig. Het zwemmen was op zich wel aangenaam, maar tja, het is en blijft niet meer dan staan in op en neer gaand water. De golven waren wel ok, maar niks overdreven. Er was veel volk maar ook niet overdreven. De bunaglow waar ik verbleef was ook ideaal om me nog eens helemaal op te frissen, na een zwempartijtje. De manager liep daar stoned rond, ik denk dat de eigenaar er niet was. Er was nog ne toerist in mijn hotel, die was niet echt geinteresseerd, ook stoned, samen met de locals, dan praat je toch niet tegen een andere toerist, wie weet geraak je daar niet meer vanaf. Het probleem met van die regios, vlak aan het strand, aan zo een klif, is zondermeer dat er enkel restaurants zijn voor toeristen, niet enkel witte toeristen, hier komen ook indiers, maar toch toeristen, en die eten lekker en duur, toch duurder dan wat ik doorgaans uitgeef. Zelfs de winkeltjes die er zijn lijken me erg toerist georienteerd, dat wil dus zeggen dat ik die avond een wandeling doe naar het stadje om daar dan nog wat te gaan eten en internetten en eventueel op cafe te gaan. Dat laatste is niet echt gelukt, het zag er weer zo een triestige bedoening uit. Voor het eten is het iets anders, en ik heb er nogmaals de bakkerij leeggekocht, een aantal snoepjes en gebakjes die ik nog niet echt had geproefd, het was nu de moment. Ik had nog steeds niet de moeite gedaan om uit te vinden welke bus ik moest nemen, ik nam er de lange wandeling dan maar bij, wandelingen worden typisch gezien ook korter als je ze meer doet, mentaal dan toch.
		</p>
		<p>De ochtend erna was het tijd voor mijn laatste treinrit, ondanks dat het veel veel korter was dan de dag ervoor was het toch duurder... je moet er maar aan uit kunnen. En zo belandde ik opnieuw in Ernakulum, vlakbij Kochi. Ook daar kende ik mijn weg, en ik heb er nog wat gewinkeld, uiteindelijk dan toch een nieuwe tas gekocht, voor twee euro, ik kon het niet laten liggen. Ik heb er ook snel gevonden hoe ik goedkoop tot dichtbij de luchthaven zou geraken, ik had zeeen van tijd dus nam ik de bus naar het kruispunt voor een fractie van de prijs die het anders zou kosten en dan wandelde ik de resterende 6 kilometer. Ik was uiteindelijk dan nog veel te vroeg in de luchthaven. Ik weet niet of er veel zijn die het zo doen als ik, het kost hier helemaal zo veel niet om de airco bus te nemen, maar toch, ik vond het op deze manier best wel aangenaam. Dan wachten om te vliegen, weeral maar eens bijna mijn vlucht gemist ondanks dat ik er veel te vroeg was... dat heb je als je aan het internetten bent en je er weinig aandacht bij hebt, dat is mij al verscheidene keren overkomen. Ik zat daar met ne kerel die voor Google werkte, was wel interessant, al was hij ne big data man, en dat ben ik niet, maar goed, hij was pakistaans, en dat is bij mij ook altijd iets om over de praten. En dan vliegt de tijd. Nog net op tijd mijn boarding gedaan en richting verenigde arabische emiraten om dan over te stappen naar Doha in Qatar.
		</p>
		<p>Doha, geland, en de miserie begon. Soms zit het mee, en soms zit het tegen. En dit keer was ik zelf ook een deel van het probleem, ik had het duidelijk beter anders aangepakt. Wat wsa er gebeurd... Ik had met couchsurfen ne host gevonden, wel, niet helemaal, ik had iemand gevonden die me zou hosten die avond, maar ik was er al 's morgens en ik had iemand gevonden die me zou verder helpen maar die eigenlijk niet echt in staat was om me te hosten. Ik ben dus geland in Doha en dan moet je naar de immigratie, vraagt die kerel welk hotel ik in lig... en wat doe je dan, noem een hotel, maakt niet uit welk, vernoem gewoon een hotel, geloof me, ze zijn daar niet mee bezig dat is simpelweg voor de administratie. Nee, wat doe ik, ik zeg dat ik bij ne vriend zou blijven. Dus, hij moet dat adres, maar dat adres had ik niet. Ok, dan mocht ik niet binnen. F*ck, ok, ik moet dus die kerel zijn adres vinden. Op mijn computer stond zijn telefoon nummer, dus dan daar mensen zitten lastigvallen om een telefoon te mogen gebruiken, ok, so far so good, ik kreeg een van die gasten aan de lijn en die geeft me een regio aan, geen straat met nummer zoals wij dat kennen maar gewoon een regio... vreemd, ik had met andere woorden zelfs geen hotel moeten vernoemen maar gewoon een regio van Google Maps moeten vernoemen, soit, dat wist ik nu... ok, dat was geregeld, toen moest ik voor mijn visum btalen, maar mijn visa kaart weigerde, mijn maestro kaart weigerde, allemaal geen probleem, dan koop je gewoon daar een lokale kaart, dat is uiteraard niet gratis... assholes, hun machines werken niet, en ik moet weer betalen. Uiteindelijk, 2 uur na aankomst, ben ik eindelijk in de hal, en daar moet ik mijne host nog bellen, maar die neemt niet op, telkens iemands telefoon vragen en bellen, maar die neemt maar niet op. Zucht, ik heb daar nog een paar uur gestaan, meneer was simpelweg terug in slaap gevallen, ik wist van niks, ik stond daar te wachten en wachten en wachten. Dat heb je wel met couchsurfen, de mensen die je hosten zijn dikwijls overdreven relaxed. Ik had een van die Indische arbeiders zijne gsm gebruikt, en toen ik daar stond te wachten kwam die me zoeken om te laten weten dat mijne host contact had genomen met hem en toen duurde het maar een half uurtje of zo... man, niet echt aangenaam.
		</p>
		<p>Couchsurfen, het blijft op die manier wel iets dubbels hebben. Je hangt echt wel af van wie je host is en mijn ervaring leert me dat dit niet altijd over een leie dakje loopt, maar het moet gezegd, dat verdwijnt dan allemaal snel als die kerel er uiteindelijk toekwam. Twas ne Qatari met Pakistaanse roots, en hij bracht me naar een plaatsje waar ze veel samenkwamen en daar hebben we de hele tijd zitten zeveren. Hier in Qatar een host hebben is enorm geldbesparend, budget hotels bestaan hier eigenlijk niet. Iedereen die hier op een budget leeft, werkt hier ook. Toeristen van mijn slag hebben in weze enkel couchsurfen, het zal niet veel schelen. Dus, ik was content dat ik althans zeker die avond iemand had, niet de gast die me kwam afhalen maar nog iemand anders. Die gast die me kwam afhalen kon me eigenlijk niet hosten, maar ik had hem gevraagd via couchsurfen of hij mijn rugzak kon hosten, en daarom liet hij me weten dat hij me wel zou helpen. We zijn iets gaan eten, hij betaalde, dat is wel iets dat hier erg speelt, zelf je deel betalen is hier al heel wat, meestal betaalt men voor jou, toch voor de kleinere kosten van het leven. Maar ik had die avond eigenlijk dus een andere host, en die kerel die me had opgepikt, die heeft dan ook de nodige telefoontjes gedaan om die host te bereiken en een plaats geregeld om af te spreken, zo is het natuurlijk heel wat gemakkelijker, het blijft voor mij zonder gsm soms toch een beetje moeizaam om dat allemaal te regelen. Na wat zeveren ben ik er efkes op mijn eentje op uit getrokken, de stad verkennen, gelukkig zat hij niet zo heel ver van het centrum centrum af. Het is toch wel een beetje een vreemde situatie, die golfstaten, ze hebben hier niet echt adressen, en dat hadden ze ook niet nodig, zo kleinschalig was het hier enkele tientallen jaren geleden, maar vandaag de dag is het helemaal anders terwijl de mentalitateit blijkbaar nog altijd zo kleinschalig is. Je weet hier iemands straat, of toch blok van straten, en dan gebruikt men verder landmarks zoals moskees of bekende winkels. Als ik hier de weg vraag is dat wel niet zo simpel, dat bleek toen ik terug was en niet meer goed wist waar exact mijn host woonde... het duurde heel wat vooraleer ik hem terug te pakken had, niemand die me echt kon helpen, en ik maar rondvragen, en nergens naambordjes. Speciaal hier in Doha. 
		</p>
		<p>De stad zelf, mijn eerste indruk, wel, een beetje zoals de emiraten... veel hoge gebouwen, en een historisch centrum, hier met laagbouw, en saai, behoorlijk saai, ik begrijp de fascinatie van veel mensen niet. Het historische deel zag er eigenlijk eerder uit als een set van een film, nagebouwd weet je wel. En je kan daar inderdaad naar het toeristenbureau, en die bevestigen dat er niet veel te doen is, misschien niet in zoveel woorden maar toch. Blijkbaar is slechts 20 percent van de bevolking hier echt Qatari, de rest is geimporteerd om te werken, en al zijn ze hier hun hele leven, ze kunnen gerust morgen gevraagd worden om op te rotten. Hier kan je nog echt spreken van een standenmaatschappij, de Qatari, de Arabieren, de Westerlingen, ... en uiteindelijk de Pakistaanse en Bangladeshi straatarbeiders. De straten zijn ook hier erg breed, en ook hier is de auto koning, maar al bij al gaf het wel een veel meer te belopen indruk dan Dubai en Abu Dhabi. Ik liep er dus wel wat verloren. Gelukkig was er ook hier wel iets te vinden om te eten, zoals in Abu Dhabi, een stuk brood waar dan vlees en groenten in werden gedaan. Op tijd terug bij mijne host werd ik opgepikt door mijne tweede host, en die heeft me dan bij hem thuis afgezet. Jammer genoeg moest hij nog effe werken en hij zag het eigenlijk niet zitten van mij op straat daar rond te laten lopen omdat ik misschien verloren zou lopen... vreemd, maar goed, hij ging nog effe weg en ik had eigenlijk een beetje huisarrest op die manier. Toch een beetje vreemd, maar goed, het zou maar voor een tweetal uurtjes zijn, en ik had nu de tijd om uitgebreid een bad te nemen. Die huizen hier zijn echt wel verrassend, het is een authentiek huis van de Qatari, mijn host was eigenlijk Egyptenaar, en dat huis van Qatari heeft een erg specifieke indeling... een keuken is er niet in zo een appartement, want oorspronkelijk waren dat Qatari kamers en daar staat geen keuken in, de keuken is centraal en een huis herbergt vele gerelateerde Qatari gezinnen. Dus, mijne host had zijn keuken in de badkamer gezet, ook goed, een badkamer die ooit enorm luxueus moet zijn geweest met een groot rond bubbelbad in het midden, al denk ik dat er niet veel meer aan werkte. Ik had ook eten gekregen en dus was het voor de rest surfen en wachten.
		</p>
		<p>Toen mijn host thuiskwam was hij gelukkig nog actief genoeg om het stad met mij in te trekken. Alles is hier uiteraard per auto, en we hadden met zijn vrienden afgesproken in het centrale park waar er zoals zo dikwijls gratis optredens waren, jazz en zo... cava, en zo leerde ik weer eens wat mensen kennen, expats. De gesprekken die dan volgen zijn meestal wel interessant, nu ook, over hoe de lokale cultuur functioneert en over hoe zij daar dan in passen. Het is en blijft hier toch wel een zeer atypische situatie met die massa aan expats die min of meer de derde plaats innemen in de hierarchie. Het was wel aangenaam daar op de heuvel tussen grotendeels buitenlanders, met een vrij goed muziekske voor ons, maar tja, niet iets dat je niet kan missen. Daarna was het etenstijd, en waar zijn we toen naartoe gegaan, jawel, dat deel waar ik die eerste dag ook was, blijkbaar was het daar best wel goed om te eten. Als je surft is het doorgaans niet zo simpel om zomaar je goesting te doen, voor wat hoort wat, dus, ik ga mee. Zij wisten waar het lekker was, en ja, er zat veel volk. Aan een laag tafeltje durfde ik niet gaan zitten, na een paar maanden reizen stinken mijn voeten en dat zit in mijn schoenen, dus schoenen uitdoen in gesloten ruimtes probeer ik te vermijden. We kregen de achterkamer, en het was lekker, eritrese keuken, ik had al wel eens zoiets gegeten maar nu weet ik het met zekerheid, ik heb dus eritrees gegeten. En zo kabbelde de avond verder, nodeloos om er op te wijzen maar alcohol hoorde daar niet bij. Blijkbaar waren zij allemaal betrokken bij het couchsurf project, er was nog ne egyptenaar, en een amerikaanse moeder met hare tienerzoon die beide lang hadden gewoond in Sharjah, in de UAE. Dan met de auto terug naar huis, tijd om te gaan slapen, de ochtend erop zou ik al terug gebracht worden naar de gast die me van de luchthaven opgepikt had want ik had nog geen nieuwe host gevonden. Het vinden van hosts is hier niet zo simpel, ondanks de massas mensen die met couchsurfen meedoen, want simpelweg, daar ben ik te mannelijk voor. Voor vrouwen is het vinden van een host echt een koud kunstje. Veel ogenschijnlijke hosts staan er ook niet echt op om mensen te hosten maar om er bij te horen, bij de community van couchsurfing, want blijkbaar is die community hier behoorlijk sterk en organiseren zij heel wat events. Dat is uiteraard meegenomen in een land waar eigenlijk amper iets te beleven valt, en waar er geen alcohol is, en waar de sociale controle behoorlijk doorweegt. 
		</p>
		<p>Die ochtend erna werd ik dus terug afgezet bij de kerel die me de eerste dag was komen afhalen aan de luchthaven. Daar stond ik op straat, ergens niet ver van zijn huis, maar het heeft toch nog een hele tijd geduurd vooraleer ik zijn appartement had gevonden. Ik had zijn adres wel, maar zoals ik al zei, dat is een regio. Maar goed, uiteindelijke lukte het en ik heb dan kennis gemaakt met de twee zussen en de zieke moeder van de host. Het is volgens mij al een beetje moeilijk dat ik daar met die zussen zit, je weet wel, het is nogal strikt moslim, en hij heeft Pakistaanse roots. Maar de zussen, die waren erg boeiend, ik had er met plezier een hele tijd mee gebabbeld, over wat ze wilde, hoe het leven er was, over familie en drommen. Waar mijne host zelf weer uithing, dat wist ik niet, hij is werkloos maar hij is ook behoorlijk populair en sociaal, ik ga ervan uit dat het daarom is dat hij er amper is. Die avond moest ik mezelf ook maar bezig houden, hij had een pyjama fuif, en ik denk dat hij hoopte te scoren bij een of andere madammeke. Wel, als ik hem zo zie, al is hij mank aan een been en loopt hij met krukken, toch denk ik dat het hem geregeld wel eens lukt van een madam binnen te doen. Zijn rijke ervaring als host doet me vermoeden dat het ook al wel eens bij surfende toeristes is gelukt. Ik ben er op mijn eentje op uit getrokken tijdens de dag, naar het museum, onderandere. Dat musuem, dat was duidelijk volgens iedereen de grote highlight. En het moet gezegd, dat was echt wel cava, voor wat betreft het gebouw, de indeling, de stukken die er lagen, eigenlijk best wel in orde. Er zou daar ook een bus zijn die naar een ander museum rijdt, maar omdat ik weer te slecht voorbereid was had ik die gemist en is daar niet meer van gekomen. Het werd dus nog wat rondhangen in de stad en dan maar terug naar mijn host om te slapen... rond een uur of 4 's nachts kwam ook hij thuis, en ik kreeg van hem zijn bed als ik wilde, tja, moslim gastvrijheid zeker, ik lag al de hele nacht op mijn matje, daar heb ik geen probleem mee... in de ochtend heb ik nogeens met de zusters gebabbeld, eigenlijk had ik die liever dan mijne best wel sympathieke en uitermate gastvrije host. 
		</p>
		<p>Qatar is een klein land, en in dat klein land is er eigenlijk maar 1 echt grote stad, Doha, de hoofdstad. Er is ook niet veel te doen, mensen zijn er om te werken en de locals zonderen zich doorgaans af. Er wordt, zo zeggen zei, best wel hard gewerkt, de hele week lang, en om dan toch iets aan afwisseling te hebben, dan doen ze samen iets. Zo zijn er groepen van mensen die met hun off-road auto door de duinen gaan rijden, dune bashing, of soms doen ze een trip naar de woestijn om er een feestje te houden. Er zal nog wel iets zijn, maar veel denk ik niet. Ik had veel geluk, ik werd door mijn host gezegd dat ik mee ging met een trip door de woestijn. Ik had geen idee wat dat ging zijn, maar het zou wel de hele dag duren. Tja, de hele dag, dat wil dus zeggen dat je een hele tijd wacht op anderen, en eigenlijk niet in het minst op mijn host, tot die eindelijk in gang schiet. En dan, dan rijden we, en ontmoeten we hier en daar anderen die daar ook met nen auto staan, en zo verder. Wel, auto's, eigenlijk is dat niet echt de juiste benaming. Hier wordt veel geld verdient, toch door heel wat van die mensen in de tweede en derde statusgroep, en met dat geld is hier eigenlijk niet zo veel te doen, dus koopt men er een off-road auto van. Wat je hier dus blijkbaar tegenkomt in de woestijn zijn een dertigtal, of meer, van die jeeps, vol met mensen, die gewoon gekocht zijn om mee door de woestijn te razen. De flikken kwamen het ook wel eens controleren want ver van de grens met Saoudi Arabie zaten we op dat moment niet meer. Alles duurde, en duurde, en uiteindelijk schoten we weeral eens in gang, efkes toch. Dat die mannen hier geld te veel hebben valt niet enkel op aan hun gigantische jeeps met daarin hele computers en een heel camerasysteem, ze hebben hier ook van die helicopterkes om alles te filmen. Dat wil dus ook zeggen dat er van die gasten de choreografie op zich nemen, je weet wel, je krijgt instructies van op een bepaalde manier in colonne te rijden, dat dringt dan uiteraard amper door bij de meerderheid bij wie duidelijk de aandachtspanne bijzonder beperkt is, en dan moet het showke opgevoerd worden, en nog eens en nog eens, tot het dan wel iets of wat gelukt is. 
		</p>
		<p>Met de jeeps, hummers, whatever, de woestijn door, ik met een jong egyptisch madammeke aan het stuur, twee gasten waaronder mijne host, en een twintigjarige duitse die er haar stage deed voor de laatste paar maanden. We reden door de woestijn tot aan een kameelkwekerij, daar was het dan wat wachten en naar kamelen kijken. Daarna weer doorrijden naar een bepaald soort boom dat in de woestijn staat, en daar was het ook wachten, en wachten, en rondjes rijden om zoveel mogelijk zand te doen opstuiven, je zit daar natuurlijk met een jeep, dan doe je daar ook iets mee. En dan weer verder, eindelijk, en ondertussen werd het een beetje donker, en nog donkerder. Het was wel spannend, blijkbaar ging het bijzonder steil op dat bepaald stuk en mijn chauffeuse durfde niet zo goed, de rest stapte uit, ik bleef zitten, ik wou het wel meemaken, een helling van misschien wel 70 percent wie zal het zeggen, het had wel iets spannend, er waren er verschillende die niet durfde, maar we zijn er geraakt, de heuvel over, tuerg afdalen en alle jeeps en semi trucks in een cirkel met de lichten naar het centrum, de discobar uitgehaald, de barbequesets buiten en het feestje kon beginnen. Ik kende daar niet echt iemand en ook mijne host die was niet echt beschikbaar want die kende daar uiteraard iedereen. Dus, het was niet echt het beste feestje van mijn leven, een beetje saai eigenlijk, maar op zich toch wel interessant om eens mee te maken. Egyptische, Libanese, ... en Westerse muziek, er werd gedanst, er was zelfs alcohol, ik had dat niet door maar als je 's nachts een zat koppel ziet ruzie maken dan is dat ook ineens duidelijk. Er was eten, ik had zelf niks bij maar mocht wel mee-eten. Een paar uren later was de duitse schone op haar sensueelst aan het dansen, tot groot plezier van de egyptenaar (mijn inschatting) die tegenover haar stond. Het was echt wel een knappe, groot, slank en blond, ze had best wel aantrek, en blijkbaar kreeg zij wel wat alcohol toegstoken ook. Ik moest het doen met enkele korte contacten met gasten die daar wel eens vriendelijk wilden zijn en me vroegen hoe ik daar belandde en of ik het tof vond. Of ik het toch vond, ja, maar ik ben toch content dat dit soort zaken niet elke week op het programma staan omdat er voor de rest niks is. Eigenlijk vind ik de overdreven uitgelaten sfeer die er heerste en het contrast met wat er eigenlijk maar gebeurde toch echt wel een beetje saai, maar goed, het is wat het is. 
		</p>
		<p>De avond liep op zijn eind, alles werd netjes opgeruimd, dat leek toch zo, en auto's begonnen te vertrekken. Wij waren laatste, mijne host is echt blijkbaar wel een filantroop en hij wilde perse blijven bij het ruziende koppeltje. Ik was dus gedoemd om nog langer te wachten, de avond had eigenlijk voor mij al lang genoeg geduurd. Maar goed, ik klaag niet, ik klaag zeker niet omdat ik ook besefte dat mijn rondrit tijdens die ene dag eigenlijk half Qatar doorkruist was, dus, zonder het echt zo gepland te hebben of te beseffen had ik toch wel een groot stuk van het land gezien en niet simpelweg de hoofdstad. Voor mij maakt dat soort dingen uit, ik zeg niet graag dat ik een land gezien heb als ik er slechts een plaats van gezien heb, tenzij Monaco, uiteraard. Laat kwamen we terug aan in Doha, nog efkes ne falaffel eten, en afscheid nemen van mijne host. De Egyptische chauffeuse heeft me ineens verder gedaan naar de luchthaven waar ik stillaan toch moest zijn, ik zou die nacht vliegen, en ook met haar dan afscheid genomen. Omdat het toch ietwat intens was geweest, vooral met de steile helling die ze onder mijn gesupporter durfde nemen, werd het afscheid toch meer dan gewoon salu... fotootjes en zo werden genomen. Mijne host die kon me niet echt naar de luchthaven doen, hij was niet verzekerd met zijn auto en 's avonds waren er meer controles. Tja, ik werd er afgezet en kon dus beginnen inchecken. Voor mij zat het erop, mijn golf trip. Het is niet echt een regio voor de rugzak toeristen op een budget, eigenlijk zie ik zelfs niet goed in waarom je uberhaupt naar hier zou komen, tenzij je wil pronken met het feit dat je er geweest bent zoals dat ongetwijfeld voor heel wat Russen de laatste jaren het geval is, en die spenderen bakken geld. Ik had sjans met mijn host, zonder had het hier behoorlijk saai geweest en gebleven, en omdat ik heel erg weinig heb gedaan sluit ik het niet helemaal uit dat ik ooit nog wel eens passeer, niet omdat ik hier wil zijn maar omdat Doha meer en meer een draaischijf aan het worden is binnen de internationale luchtvaart. Op naar Brussel, en verder naar Leuven.
		</p>
		<p>W.		</p>

	</div>

</div>

<br><br>

</body>
</html>

