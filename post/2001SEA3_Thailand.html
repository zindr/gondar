<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2001 South East Asia</title>

</head>

<body>

<div class="container">

	<div class="col-md-9">
	<br/>
	<br/>
		<p>
		in Bangkok zijn er in ieder geval veel toeristen, het is regenseizoen, dus laagseizoen, ik durf er niet aan denken wat dat moet zijn in het hoogseizoen, binnen een dikke twee maanden wanneer ik hier terug kom... maar goed, gisteren pintjes zitten drinken met ne brit die bij mij in de trein zat, en ik kan je vertellen dat dit thais bier toch niet echt denderend is, geef maar dan maar tsjin tao of bintang, nu ik weet de naam niet meer maar het is zo iets van een kleine 50 Bef voor een 640 cl. jawel, een grooote fles... en in dat cafe heb ik me wat geinformeerd wat de oorlog betreft, ben nu wel enigszins content dat ik niet meer in islamgebied zit, doorgaans zal dat zowiezo wel meevallen, zeker als je geen amerikaan of brit bent maar toch een gast die ik heb leren kennen, ook brit, is in maleisie uit de taxi gezet vanwege zijn nationaliteit... toch wel straf, en dan is maleisie echt wel een laid-back land... maar van die individuen zal je overal wel hebben...
		</p>
		<p>het spreken hier gaat nog iets geven, ik zit hier in de hoofdstad van Thailand, misschien wel van Zuid Oost Azie, en die mensen kennen hier geen fuck Engels, dat is echt wel tegen mijn verwachtingen, zelfs niet in sommige plaatsen met engelse menus... en tellen kunnen ze blijkbaar ook niet al te goed, twee keer gaan eten en twee keer was er iets mis, en niet altijd in hun voordeel... maar goed, daar zie ik dan graag de humor van in... Sommigen van jullie zouden hier volgens mij hun hart echt wel kunnen ophalen... shop until you drop, echt wel vanalles, en niet duur... Ik zal eens uitkijken naar een nieuwe horloge... en dat boek dat ik zoek is uit maar nog altijd niet hier, echt wel vervelend, maar ik kan hier wel het vorige boek kopen voor een derde van de oorspronkelijke prijs, misschien dat ik dat nog ga doen... Tot nu heb ik dus zonder reisgids gereisd, enkel met enkele reklame folders, maar cava.
		<p>vandaag mijn visum voor Laos gaan in orde brengen, en ik moest daar wat wachten, heb ik ineens een paar schoolmeisjes wat gerechten laten opschrijven in het Thais met uitspraak erbij, dat is voor als ik verder noordwaarts trek... en van de gelegenheid gebruik gemaakt van eens op een fatsoenlijke wc te gaan zitten... dat deed deugd...
		</p>
		<p>Nu eerst mijn visum naar nog cambodia gaan regelen... een uur internet, dat is in de stad een dikke 40 frank, hier ver van het centrum centrum verwijderd, in de universiteitsbuurt, nog geen 20 frank... tja, en dan vinden wij toeristen die 40 nog spotgoedkoop. Nu, dat visum regelen, dat liep niet zoals gedacht. Ik dacht dat zo eens effe tussen de soep en de pattatten te doen, maar tja. Zoals ik al vertelde, ik had het visum voor laos had aangevraagd en ik moest het twee dagen later dan gaan ophalen, echter mijn paspoort moest daar ook blijven en dus bleek dat een probleem te zijn voor de aanvraag bij de cambodiaanse ambassade, maar allee, ge moogt vrijdag laat met uw paspoort terug komen en dan zien we wel...
		</p>
		<p>Ik dan met die bus terug naar het hotel om naar het boksen te gaan kijken, Thai boxing, tja, blijkbaar in Bangkok is een rit heen in tijdsduur niet noodzakelijk in de verste verte te vergelijken met een rit terug op een ander uur, over een spitsuur gesproken, 1 uur heen en 4 uur terug, het boksen kon ik dus vergeten, dus ben ik maar een CHIANG bier gaan drinken, de naam die ik niet meer wist... dus, aangezien ik vrijdag moest terug zijn en het al woensdag was had het niet aan om een uitstapje te maken, en bijgevolg ben ik dan ook maar in bangkok gebleven. Opvallend, met die files, dat verkeer, Het is niet voor niets dat de meeste mensen die werken naast of op de straat maskers dragen, je wordt daar dus misselijk van al die uitstootgassen, voor de rest heeft de stad wel iets, een mix van alles, een krottenwijk letterlijk 200 meter verwijdert van een hypermodern winkelcentrum, een tempel vlak naast een skyscraper, toeristen met de massa, zelfs in het laagseizoen, naar het schijnt zou het er nu namelijk met bakken moeten regenen, en alles wat je je kan bedenken... bijvoorbeeld, voetzonereflextherapie, vlak bij het hotel, voor 300 fr. per uur, een sandwishbar, vlak voor het hotel, jawel, hoe westers kan je zijn, een sky-train, verkopers van mussen in piepkleine kooitjes, spijtig, ik kan er nu allemaal niet opkomen maar ik weet dat ik meermaals een tweede keer heb moeten kijken... dus samenvattend, DRUK, STINDKEND, GROOT en enorm DIVERS
		</p>
		<p>Uiteindelijk bleken mijn visas OK te zijn. Ik stond daar in de cambodiaanse ambassade, uren, samen met nog een tiental zwarten en 1 koreaan voor mijn visum. Blijkbaar moest ik het maandag afhalen, ai... maar na een klein beetje aandringen toch na tien minuten kreeg... dus het kan snel gaan als ze willen... Die zwarte kerel waar ik een tijdje bijstond suggereerde me dat ik misschien best hem zou omkopen, daarvoor had ik een te gierige reflex, maar het kwam dus zo ook goed, gelukkig, anders had ik daar nog een weekend moeten zitten, en het was toch wel tijd om te vertrekken. Die avond, dan had ik nog iets te doen. Eerst door een helse stortbui manouvreren, jawel die zijn er wel degelijk heel af en toe, tot in het grote boksstadion...
		</p>
		<p>Het was het verkeerde uur, dus ik had al de helft van de matchen gemist maar de main events moesten nog komen dus toch maar binnen. Die eerste match was dus een saaie bedoening, constant hadden die mannen mekaar vast, en dan maar kniestootjes geven, echt wel saai, ik begon het net zonde te vinden van mijn geld toen ze ook nog diegene tot winnaar verklaarde die ik vond dat had moeten verliezen, maar goed.. het werd beter in de volgende match en bij de twee hoofdevents was er zelfs spektakel, een knock - down in de vierde ronde, en echt wel een spannende match, mijn benen waren er helemaal door opgespannen en ik voelde mezelf soms meedoen.... en het grappige is, dat is dus begeleid met ceremoniele muziek, echt opzwepend, ook voor de toeschouwers, en eerst nog wat mediteren vooraleer te beginnen, het lijkt echt wel een beetje kinderachtig voor een naive buitenstaander maar tja, als het zo werkt dan werkt het zo.... en misschien werkt het echt wel zo, de match daarna, die ene gast, die deed niks meditatie annex dansje voor de match, die stond daar een beetje cool te wezen... en jawel, na 1 ronde hebben ze die met de brancard van het veld gedragen, een elleboogstoot recht op zijn voorgevel, echt wel cool voor ons bloedbeluste westerlingen, kwestie van waar voor je geld krijgen, al moest ik er vier andere ronden voor missen, want met die snelle knock out was ook het einde van de avond ingeluid.... De avond afgesloten met mijne britse kameraad, nog een pintje gaan drinken. En de dag erna nog wat door de stad gelopen en een paar tempels bezocht... en dat was het dan voor Bangkok.
		</p>
		<p>Dan van Bangkok naar Sukothai, de oudste stad van Thailand... en toen ik van de bus afstapte, HELL, tja, als je denkt dat mijn diarree vervelend was, wat denk je dan van schimmel, tussen mijn benen, ik kon bijna niet meer wandelen, en ik heb dan met de fiets geprobeerd de oude stad te bezoeken, een hoop ruines in een enorm aangename omgeving in de bakkende zon, maar ik moest er vroegtijdig mee stoppen, ik kon bijna niks meer bewegen, en daarmee heb ik hier in dit dorpje twee dagen extra vast gezeten. Er zat toevallig nog een koppel bij ons in het guest house, en die kerel, een deen, had net hetzelfde aan de hand een paar dagen geleden, zijn madam ook maar dan onder haar borsten, en aangezien zijn zalf wel hielp ben ik die ook maar gaan halen. De hele dag heb ik voor een ventillator gelegen met mijn lonely planet in de hand, deze heb ik tweedehands gekocht in bangkok, die assholes van lonely planet hadden de nieuwe nog altijd niet in bangkok gekregen en ze hadden beloofd dat die er ging zijn, maar goed, nu heeft het me een pak minder gekost... en ik weet nu dat het ook zonder kan.
		</p>
		<p>Na Sukothai was het richting Chiang Mai, en verder westwaarts. Het was reizen, met tussen mijn benen van die beesten die mijn warme bezwete huid best wel als biotoop zagen zitten... gewapend met babypoeder en een anti-myoticum de 6 uur durende busreis naar Chiang Mai aangegaan... Maar daar, met al die toeristen daar, ik vond het maar niks, de avondmarkt was wel cool, maar wat doe je in zo een stad, en dan had ik mij nog zo een debiel hotelletje laten aansmeren, echt, vond het maar niks... nu had ik wel wat extra tijd om een beetje te relaxen zodat mijn nu erg sterk verzorgde, ontsmette en bepoeierde lijf een beetje op haar stukken kon komen... savonds bleek er wel een erg gezellige avondmarkt te zijn, en ik ben ook voor de eerste keer een beetje in contact gekomen met prostitutie, in Bangkok (pathpong) ben ik er bewust niet naartoe geweest maar nu zat ik er zonder het te weten middenin, vandaar wellicht dat mijn pintje, dat ik met een of andere duitse ben gaan drinken, toch wel erg veel koste... maar goed, die morgen daarop heb ik het pand dan ook verlaten
		</p>
		<p>Een busreis van 8 uur of zo naar Mae Hong Son, om te gaan trekken, gewoon een bus genomen, had ik dus niet mogen doen, ik was nog altijd niet helemaal genezen van mijn dierentuin op mijn lijf en de bus had geen airco en veel volk erop, en dan zeggen ze, met schimmel, dat moet je droog houden, zeker als het begint pijn te doen en als je het zweet meer en meer begint te voelen, daar zit je dan met babypoeder in de ene hand, je rugzak in de andere en met de grote vraag, hoe krijg ik nu die babypoeder in mijn broek, langs mijn benen, maar zonder de helft te morsen en zodanig dat niet de hele bus mij in het oog gaat houden... Ik was eigenlijk best content met mijn oplossing, ik kon nauwelijks bewegen, dus heb ik een rietje genomen, dat krijg je hier automatisch bij een blikje cola, en dat in de babypoeder gestoken met mijn linkerhand, met mijn rechterhand ben ik in mijn broek gekropen tot de plaats waar ik moest zijn, en dan met mijn linkerduim het rietje toestoppen zodat ik de luchtdruk kan gebruiken om de poeder in het rietje te houden, langzaam laten afzakken langs het pad dat ik had gemaakt met mijn rechterarm en op de juiste plaats duim lossen... dat was me een operatie... maar goed, gelukt. Tien minuten later stopt die bus toch wel voor een pauze zeker... Dit was dus een busrit die ik niet zo graag zou overdoen, nochthans, doorgaans maakt me dat allemaal niet zo uit... maar nu, nu vond ik er maar niks aan...
		</p>
		<p>Komen we daar in Mae Hong Son, en ik vragen om een trek te doen, te weinig volk, damn, dus een dag wachten, ok, weer goed voor mijn prive biotoop was te minimaliseren, maar daar was echt niet zo veel te doen, wel een paar plezante mannen tegen gekomen, dat is trouwens in het gebied van de long neck karen hill tribe, die mensen met ogenschijnlijk erg grote nek met tot wel 20 of zelfs meer ringen errond... maar naar het schijnt nogal toeristisch geworden en ik moest er een brommertje voor huren om er te geraken, en dan moet je zoiets tekenen dat je je er goed van bewust wordt dat je echt wel niets aan de hand wilt hebben, dus niks voor mij, nu heb ik er wel spijt van dat ik niet gewoonweg gelift ben, dat blijkt hier in Thai wel echt een fluitje van een cent te zijn... Nu, die mannen die daar ook waren hebben mij wat tips gegeven voor de reis die ik nog moest maken en zij juist hadden afgewerkt, en dan ben ik met de AIRCO NACHTBUS vertrokken voor 12 uur naar Chiang Rai.
		</p>
		<p>Eens in Chiang Rai gekomen, tja, van die trek weet je al, en voor de rest is hier niet zoveel te doen dus heb ik maar de markten afgeschuimd en jawel, ik heb ze gevonden, de delicatessen van Thailand, gefrituurde kakkerlak, zo van die grote, ongeveer mijn wijs- en middenvinger dik en groot, daar wordt dan een ietsje soya op gespoten denk ik, en voor de rest, what you see is what you get... nu, de smaak, het achterste stuk, de kont zullen we maar zeggen, daar was ik toch niet zo erg voor te vinden, je bijt daar dan in maar je geraakt zo maar niet door dat harnas, en dan kan je blijkbaar dat lichaam gewoon uitzuigen, de smaak ging nog, maar het was dat spijsgevoel, de rug van de kakkerlak, awel, dat viel best mee, het deed een beetje denken aan het afknabbelen van het allerlaatste stukje kip dat je aan een boutje kan vinden, en het smaakte nog niet eens zo anders daarvan, de rest, ik heb geprobeerd daar ook iets van op te eten maar dat is veel te hard, dus ik denk niet dat dat de bedoeling is...en er is meer, ik heb ook de larven van een duizenpoot, gefrituurd gegeten, redelijk zout, althans zoals ik ze voor me kreeg, en die heb ik allemaal opgegeten, een tiental, dus dat viel best wel mee, veel beter dan die andere soort larven die ik voor me kreeg, veel meer spijs, een beetje het gevoel dat je een overkookte boon aan het eten bent, bijt, spijs en niet overdreven goed van smaak tot slot heb ik ook van die visjes gegeten die je in 1 keer binnenspeelt, kop en al, maar die waren te hard gebakken, juist alsof je op hout aan het knabbelen was.
		</p>
		<p>Voor de rest was er in Chiang Rai niet zo veel te beleven, dus ben ik de volgende dag naar Chaing Saen gereden, en vandaaruit, zo was het plan, naar de Golden Triangle, het drielandenpunt tussen Thailand, Laos en Burma en gekend vanwege de grote opium produktie en smokkel... Op zich niks speciaals ware het niet dat dat drielandenpunt gelegen is aan de kruising van van Ruak rivier met de Mekong, tja, het heeft daar toch wel iets... Ik wou dus een fiets huren maar niet gevonden en toen maar gelift, samen met een koppel die bleken uit Roeselare te komen, na 15 minuten engels brabbelen kwam dat uit, en kwa verstaanbaarheid, we hadden beter in het engels blijven zeveren... En vandaar heb ik Laos gezien, dat was voor de dag erna.
		</p>
		<p>En dan nog enkele kleinere bedenkingen... Het is een groot verschil tussen Thailand en Sumatra voor wat het roken betreft, hier in Thailand zie je dat amper, met een verbod in bussen, en ook gooien de mensen niet al hun afval gewoon op de grond, het is er dus allemaal relatief netjes... Ik kwam met een canadees en een sloveen een buitenrestaurantje in, en die canadees had een cigaar gekocht (1 Bef), de tafel naast ons is terstond verhuist, was wel grappig, die canadees trok zich daar niet zo veel van aan, en nog grappiger was dat de eigenaar de ventillator boven ons aanzette... roken is echt hun ding niet, in Sumatra deden ze dat recht voor je als je aan het eten waart... De mensen laten je hier ook met rust, erg weinig mensen beginnen tegen je te praten, alleen de tuk tuk mensen (tweezitje achter een motor als taxi), die blijven maar aandringen, maar ook dat weer is veel minder dan in Sumatra of Java...
		</p>
		<p>Ik ben naar een museum geweest, jawel, mijn eerste hier, tja, ging over die hill tribes, allee, dat dacht ik, maar de helft ging blijkbaar over opium, grappiger was dat het restaurant hieraan verbonden, aan dit officieel museum, 'cabagges and condoms' heette, met een slogan op de muur, 'food is guaranteed not to cause pregnancy', tja, wat denk je daarvan Mieke Vogels... De films hier lijken me Jean Claude Van Damme meets Dallas... en dan zitten ze daar buiten op straat naar te kijken, daar waar er tv's verkocht worden, of videos verhuurd... Er kwam een meisje naar me, en ze zei, ik moet naar Lampang (dat is een stadje ongeveer 50 km van hier) kan ik geld krijgen???? tja, ik heb ze niks gegeven en ze met een glimlach de laan in gestuurd, zo een dingen maak je dan mee. Moeilijker ligt dat je hier heel wat middenleeftijd ziet, mannen, met zo van die kleine thaise meisjes bij, nu je weet niet hoe of wat maar je denkt dan toch wel aan bepaalde zaken als je ze daar in een goed restaurant ziet zitten met hun drietjes, maar goed, misschien zijn ze wel geadopteerd... En de meisjes die hier tippelen in Chiang Rai, en het is hier echt wel een gewoon stadje, zonder Mac Donalds, ze zijn best wel jong, of lijken dat toch...
		</p>
		<p>Vandaag tegengehouden door wat tuk tuk mannen die me lao lao gaven, een laotiaanse zelfgebrouwen whiskey, en meedrinken zal je, foew, lekker was het niet, maar het steeg onmiddelijk naar mijn kop, op de terugrit in de bus bijna in slaap gevallen en ik had maar een klein glaasje op... Ik heb trouwens een lievelingsgerecht in Thailand, Kra Plau Kai, jawel, rijst en kip in chilli en uiensaus of zoiets... als er weeral niks leesbaars is, en dat is nogal dikwijls met dat niet romaans schrift dan kraam ik dat maar uit en dan hopen dat ze dat verkopen, en dat is niet altijd, hier heb je zoiets als kippenrestaurants, visrestaurants, .... en je ziet dikwijls niet aan het eten voor je wat het is....
		</p>
		<p>Blijkbaar, net toen ik me had klaar gemaakt om de bus naar de grens te nemen kloppen ze op mijn deur en zeiden ze dat ik mee kon op trek waar ik dus al een dag op wachtte, dus nog altijd in Thailand, voor een dag, dat heb ik dan maar gedaan en het was echt wel cool, je wandelt dan door de jungle naar de hill tribes, nu, ik ga hier niet het hele verhaal doen, maar het zag er in begin niet zo denderend uit, en uiteindelijk was het dik in orde, op een bepaald moment kom ik zo een hill tribe huisje tegen, ik ga binnen, ligt daar zo een Lizu kerel, zo heette die stam, met een dikke opium pijp zich belazerd te roken... maar dat maakt allemaal niet uit in dit land :-)) wij kregen chinese thee, papaya salade, en nog veel meer, als ik wou ook opium wat ik dan toch maar wijselijk neen tegen gezegd heb... mijn gidsen niet, die zagen opium wel zitten... en dan heb ik het hele 'hoe stop ik een opium pijp proces' gezien, met uitleg erbij, onozel dat ik de dag ervoor naar het opium muzeum was geweest, nu kreeg ik een demonstratie voor niks erbij... Bij de Lahu thee gegeten, er lag ook rat op het vuur, maar dat moest ik niet hebben... Ook zonsondergang meegemaakt op zo een klein bootje op de bruine rivier geflankeerd met de groene zijkanten, echt prachtig... ik voelde me misschien alsof ik meespeelde in een Vietnam oorlogsfilm. En gezwommen aan een waterval hebben we ook, en nog van dat....
		</p>

		<p>Ik was klaar om de stap te maken naar Laos. Thailand werd op deze manier goed afgesloten, het was niet echt mijn land, maar op het einde is er wel wat goedgemaakt, en ik zou nog terugkomen, want mijn vliegtuig huiswaarts zou vliegen uit Bangkok. Ik ga de grens over, naar de andere kant van de Mekong.
		</p>

		<p>W.
		</p>


	</div>

</div>

<br><br>

</body>
</html>

