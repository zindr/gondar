<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2011-12: Accross South America</title>

</head>

<body>

<div class="container">

	<div class="col-md-9">
	<br/>
	<br/>	
		<p>Ik was dus eerder al effe naar La Paz geweest, vanuit Peru, binnen en buiten. Een paar uur rijden vanaf de grens in de ruwe en wijdse omgeving kom je aan in de stad waar je niks van kent. Ik had me een goedkoop hostel opgezocht op wikitravel maar de stad bleek toch iets groter dan ik had verwacht en ik stond er niet in het busstation zoals ik had gehoopt. Gelukkig dat ook hier, net als in Peru, de mensen hun eigen stad kennen en me dan ook onmiddellijk kunnen helpen op een of andere stadsbus, van die robuuste Dodge bussen met daarin veelal veel te veel volk... voor mijn longen ook niet goed, als die uitstoot... niet te geloven dat die mensen daar de hele dag in werken in die stank. En zo, regelrecht een backpackers hostel in, en plots lig je met een paar japanners en een paar israelies op de kamer, allemaal jonge gasten. Voor de rest hoor je vooral Frans wat er op wijst dat dit hostel ook in een franstalige reisgids wordt vermeld. Voor de rest weinig, de engelstalige gidsen zullen dit goedkoop hostel nog niet hebben opgepikt. Wel, goedkoop... zoiets is vooral goedkoop als je alleen reist omdat je anders veelal een aparte kamer moet betalen. Maar als je er over nadenkt, 20 BOB voor een bed in een kamer met 6 en 30 BOB voor een kamer alleen in een hostel dat niet gericht is op buitenlandse toeristen. Als koppel doe je er financieel veelal beter aan niet naar de backpackers dumps te gaan. Uiteraard, dan mis je het gezellige contact van de backpackers,.als die een reden zouden hebben om sociaal tegen je te zijn. Maar goed, ik klaag niet... die gasten bij mij op de kamer kwamen stil binnen toen ik sliep, dat is een vorm van respect die veel andere backpackers niet kennen. Het voordeel voor mij, naast de prijs, was het gratis internet, eindelijk effe de mogelijkheid om wat bij te tokkelen op een ergelijk traag machien. De stad, tja, was wel ok, maar echt veel te zien is er niet. Veel moderner dan ik had gedacht in sommige opzichten, en massa´s smog. Stel je voor, een hoopje ouwe karren die de heuvels moeten trotseren, met massa´s allemaal op elkaar gepakt. Toch opvallend, veel winkels met trekkersmateriaal, dat vind je thuis niet... de wereld homogeniseerd, nog even en alles lijkt op elkaar, enkel de bergen en meren zullen het verschil nog maken, en de regen uiteraard, want het was zover, de eerste dag regen... althans, de tweede dag dat ik in La Paz zat, maar dat maakte eigenlijk niet want ik zat net in een stadsbus en dat ging zo ergelijk traag dat ik van de regen niet veel gemerkt heb... tenzij vanuit het raampje, echt, bijna stilstand. En iedereen opstappen en afstappen en dat is dan een gewring van jewelste, nog erger dan die schoolbussen die ik soms in Kortrijk moest ondergaan. Stel je voor dat iedereen hier zelf een auto zou hebben, want geloof me... het zijn bijna allemaal taxis en bussen, wel, iedereen zou stil staan. Het ergelijke hier, en ook in Peru en zoveel van dit soort landen is dat auto koning is, en bus keizer, dus je maakt je best uit de voeten als ze eraan komen, jij zal uit de kant gaan... ik heb dan ook al een paar keer een duidelijk verwenselijkend gebaar gezien naar mij en mijn europese houding van ´wat... ? ga je me omver rijd of wat ??´. En zo heb ik alweer wat meer spieren getraind, wandelen in La Paz mag dan wel niet goed zijn voor de longen, het is wel goed voor de spieren. En na anderhalve dag was het dan toch stillaan tijd om terug naar Peru te keren... zelfde weg terug... gelukkig niet lang, slechts een uur of 7 :)		</p>		<p>Ondertussen dus ook alweer Peru weer uit, en dus via Chili dit keer naar Bolivia. Eigenlijk was de bus richting La Paz in het westen, maar we hadden beslist van eerst de Salar in te trekken in het zuid-westen. Ok, dat wil dus zeggen dat je ergens op een kruispunt afstapt en dan wacht tot er een bus voorbij komt die jou hopelijk meeneemt. Ik vraag dus effe raad aan iemand, die ook laat horen dat ze dezelfde bus nemen en dat daar staan goed is... F&cking shit... ineens zie ik die niet meer staan, staan ze daar een stukje verder... ongetwijfeld hadden ze nieuwe informatie maar in plaats van ons daarover in te lichten... nee hoor... tja, niet iedereen is even sympathiek zeker. In ieder geval, de bus kwam... en de film die ze opstaan hadden... yep, ´planet of the apes´. Ik denk dat het een populaire film is hier. Nu minder afleidend want er was iets minder te zien buiten, ook al omdat we met onze rugzak in het midden van het gangetjes geprakt stonden. En zo kwamen we een uurtje later aan in Oruro, de stad waar we even pauzeerden. Die pauze was welgekomen voor Sara die de trein en daarna het vliegtuig nam (1.5 + 12 uur), daarna vrijwel onmiddellijk een nachtbus (15 uur), een andere bus (6 uur), een grensbusje (2 uur), en dan na een nacht slapen nog eens bus 1 (8 uur) en bus 2 (2 uur). Maar goed... Oruro was saai genoeg om niks te doen en effe te bekomen.		</p>
		<p>´t Was effe zoeken naar een hotel... en we hebben er een goedkoop gevonden... maar amai... daar bleek geen douche te zijn... en de wc´s waren vuil... iemand had effectief nen drol vanachter op de wc weten te placeren... nu goed, dat ziet er niet veel minder smakelijk uit dan nen hele pot vol smurrie... maar allee.. op de pot kakken... veeg dat dan toch effe af. Dat hotel was dus best wel smerig. En wat ook een beetje vreemd was... we moesten ons paspoort afgeven dat we dan in de ochtend zouden terugkrijgen. Ik heb dat nog ooit meegemaakt, bv. in Vietnam waar de regering alles nog goed in het oog houdt... maar hier had ik dat niet verwacht, en ik weet ook de reden niet... zoals ik zei, misschien goed dat er niks te doen was... we hebben daar de dag erna wat rondgehangen... ook om vast te stellen dat de trein die we wilden nemen niet zou rijden omdat er een staking was. Nee, niet enkel in Belgie zijn er bevolkingsgroepen die hun positie trachten te verbeteren door mensen die er niks mee te maken hebben te irriteren. De wegen naar waar we wilden waren dicht tijdens de dag, en ook de trein reed niet... niks aan te doen. Een ticket ´s avonds boeken dan maar, en de hele dag wat rondhangen... dan zouden we de dag erop, na een nachtbus, zijn waar we naartoe wilden. Grappig was dat een paar toeristen die we tegenkwamen daar al iets langer vast zaten... en die hadden van hun ambassade vernomen dat het echt af te raden was ´s nachts daar met bussen te reizen... ik weet niet waarom... we waren in ieder geval de enige toeristen op de bus. En nog zoiets vreemd... we hadden een ticket gekocht voor 43 Bob en toen we op de bus zaten, en niet eerder, vroegen ze alle passagiers nog een extra 17 Bob te betalen omdat ze om moesten rijden om de blokkades te omzeilen. Kan je dat geloven... ze hebben uren tijd om dat te vertellen maar dat gebeurt niet, dan sta je op vertrekken en dan moet je dat nog allemaal beginnen regelen. Dat duurt natuurlijk allemaal extra, al was het maar dat niet iedereen zomaar dat extra geld wilde ophoesten... maar iedereen deed het uiteindelijk wel... tja, blijkbaar normaal in Bolivia. En dat was niet de enige vertraging, geregeld stonden we stil... met als hoogtepunt dat ze nog effe een wiel in brand aan het steken waren langs de naden, wellicht om het beter te laten aansluiten bij het ijzer... als je dan langs ravijen rijdt, dan begin je wel eens na te denken. Misschien allemaal minder erg dan die corpulente vrouw voor je die per se de stoel voor je tot op jouw tenen wil laten zakken... jawel, ook al zit er op die stoel niemand, enkel om die stoel te laten aansluiten bij de hare... dat deze drang naar eigen comfort het comfort van anderen beperkt is hier blijkbaar iets wat maar in beperkte mate doordringt. Je kent dat, iemand ligt heel op het gemak de nacht door de ronken terwijl je elke mogelijke positie uitprobeert in de nog overblijvende ruimte... de benen in het gangpad steken is voor hen die er zitten een goeie oplossing ware het niet dat er constant mensen doorgependeld komen, ook veel goed gezette mensen met heel wat bagage of kinderen op de nek... en op jouw nek. Het was dan ook fijn in de vroege ochtend aan te komen, jawel... gelukkig.. nog op tijd om een tour te regelen die dag om te vertrekken voor drie dagen en twee nachten.		</p>
		<p>De Salar is wellicht het hoogtepunt van Bolivia, ook bijna zo in letterlijke zin... een enorme zoutvlakte... en dan rijd je verder doorheen vrij spectaculaire hoogvlaktes om meren met verschillende kleuren en dieren te gaan bekijken, en geysers.... samen met nog vier anderen en een gids in een jeep. We hadden de tijd om heel wat van die tour verkopers af te wandelen en wat af te bieden, ik weet niet of we het beter konden doen maar goed... er ging toch wel wat vanaf en als je dan ziet dat al die jeepkes vol met toeristen nagenoeg hetzelfde doen, op nagenoeg dezelfde plaats slapen en hetzelfde eten eten... dan zal het wel ok geweest zijn. Eigenlijk stond ik nogal sceptisch ten aanzien van zo een tour, maar dat is het voordeel van met twee te zijn... er is nog iemand met een mening en dan is het gemakkelijker van geld uit te geven en dingen te doen die je misschien uiteindelijk alleen zou laten voor wat het is. De tour van de Salar is wellicht zo een ding, vooral omdat je ook door de Salar kan met het openbaar vervoer, uiteraard min de foto´s en het zicht op de 900 jaar oude cactussen die een eiland midden van de Salar bevolken... En bij zo een tour, je betaalt er natuurlijk voor, krijg je dan ook nog eens een road trip, meer noem ik het niet, je zit met een aantal mensen in een jeep en je evolueert doorheen de hoogvlakten... toegegeven, bij wijle best wel spectaculair, het landschap, coole rotsformaties, kleurrijke meren, een paar beestjes... flamingos, maar ook bergkoneinen, een vos, en nog wel wat vogels, lama´s en vicunias... wel, tja, na een tijdje heb je die ook wel wat gezien maar goed, het was allemaal wel ok. En zo kom je dan aan de grens met Chili, alweer, waar we de twee Slovaken van het gezelschap hebben achtergelaten... twee zotte gasten met een paar remmingen minder dan ikzelf. Dan was er nog Sara en ik, de gids en een Zwitsers-Boliviaans koppel. Voor de rest is er eigenlijk niet veel te vertellen van zo een tour, je kan wel tien keer denken van een set van bergen ´waauw´, maar dat dan schrijven heeft weinig zin. Goed, de road trip was dus wel ok, en toen we terugkeerden naar Uyuni bleek het ook nog eens mogelijk van diezelfde avond te vertrekken met de nachtbus naar Tupiza. Nog genoeg tijd om iets te zoeken voor te eten en nog wat naar de toeristen te kijken.... die lekkere pattatten van een paar dagen eerder hebben we niet meer gevonden, jammer... ah ja, en toeristen, dat zijn mensen die blank zijn en waar er veel een cigaret van vast hebben... als je ze wil vinden, ze zitten in het pizza restaurant... in ieder geval niet in de comedor, een plaatsje op de markt waar wij doorgaans ons eten halen... en je kan toch moeilijk anders dan het graag hebben... je zit daar en vanzelf begint er een ongedwongen gesprek over iets met de andere mensen aan tafel, ik vind die mensen hier wel ok... en dan effe later... bon provecho, smakelijk, en ze zijn weg... je krijgt er daarenboven doorgaans een soepke, en dan een schotel met wat rijst en-of pasta met wat vlees of vis... uiteraard, met vlees of vis... enkel toeristen zijn soms vegatarisch... zo herken je een streek met veel toeristen... als er een vegetarisch restaurant is... geef mij het vlees maar, in tegenstelling tot afrika en stukken in centraal amerika is het trouwens een echt stuk vlees en geen veredelt stuk vet en pees.		</p>
		<p>De busrit, dat was een andere zaak, best wel vermoeiend... ongemakkelijk, lang, met veel stops... om dan smorgens vroeg aan te komen... effe op de grond in het busstation en de zoektocht naar een hotel kan beginnen... eigenlijk, al heeft het echt wel wat geduurd, was ik best wel tevreden met wat we vonden... de vorige plaats, die van Oruro met de kak op de bril zat nog vers in het geheugen en hier was het ´een beetje proper´. Ik heb toch maar op mijn slaapzak geslapen, je weet maar nooit... diverse haren in het bed voorspellen niet zoveel goeds. Maar als de douche maar proper is... na de Salar tour, drie dagen zonder douche, en Oruro, zonder douche... was het toch een beetje tijd... en dan eten.. de markt op... Sara vraagt wat het drankje is dat we dronken en hoe het te maken... en daar waren we vertrokken voor effe... een hele uitleg over wat je waar moet kopen en hoe dat je alles moet mengen... tja, je kan niet anders dan de bolivianen sympathiek vinden... althans. zo op het eerste zicht.... En dan wandelen, want dat is wat je in Tupiza doet, waar Butch Cassidy en the Sundance Kid zich afspeelden lang geleden... of toch in die streek... en ok, het deed deugd, effe de beentjes strekken... in een rotsige omgeving, sjiek... maar de zon sloeg toe... en man man man... sloom... Sara wou de tunnel zien, wat dat ook was, en we wandelenden, geen tunnel te zien... maar goed, het gaf een beetje een idee van het leven daar... over het algemeen niet het stort dat je in veel andere landen tegenkomt, waar iedereen zijn vuilnis zonder schroom voor je op de grond gooit... maar goed, op sommige plaatsen dan toch weer wel... het water ook effe op een budget zetten en dan toch maar niet te ver wandelen... je wil niet zonder water komen zitten... eens terug thuis... effe op het bed gaan liggen en de klok staat drie uur verder....		</p>
		<p>En dan ging het gebeuren, ik had nog geen bier gedronken tijdens mijn reis en dacht... dit is het moment... wij op zoek maar dat viel tegen... discotheca & karaoke, die twee samen, dat was blijkbaar het dichtst dat bij ons een cafe zou heten... maar de meerwaarde om daar ineens dubbele prijs te betalen voor het bier zag ik niet onmiddellijk... jammer dat die ene lokale plaats net sloot toen we daar aankwamen, er zat nog volk maar het was 22h. en de tent ging stillaan sluiten... ook voor eten was het allemaal zo simpel niet... de hamburguessas was een maat voor niks, het vlees zo ding dat je het niet proefde... op de markt moet je dan ook niet meer zijn... tja, dan kan je altijd nog een paar blikjes bier kopen en op straat ergens gaan zitten... en doen wat ik doorgaans doe op reis, vroeg mijn bed in. Dan hebben we in de ochtend nog wat tijd om fatsoenlijk te ontbijten, was het niet voor een of andere zatlap die ons daar in zijn visier had... rustig was de maaltijd niet... constant de angst van speeksel in je eten te krijgen... de vraag of hij landbouwer was kwam ook niet goed aan... nee hoor, hij is van de stad... tja, zatte mensen, ook in deze regio een probleem... stel je gerust iemand voor die met zijne piemel bloot op de weg aan het pissen is... en dat is niet de eerste keer, en ook niet de laatste dat ik zoiets zou moeten zien... Ondertussen, niet zo heel ver van de Argentijnse grens gekomen was het tijd om stillaan de weg richting noorden van Bolivia aan te vangen... maar dat zal dan voor een volgende mail zijn... Argentinia, tja, ik heb ondertussen vernomen dat het daar heel wat duurder zal zijn... als dat maar goed komt... want daar moet ik ook nog een tijdje door...		</p>
		<p>Dan zit ik al onderaan in Bolivia... maar ik heb bovenaan nog niks gezien... dus, terug naar boven. Tis misschien niet de meest efficiente wijze van reizen maar dat heb je als niet niet alles op voorhand plant. De idee was... zie eerst dat de Salar gezien is, dat is het hoogtepunt en doe dan wat er zich aandient... Dus, volgende halte... Potosi... of toch, eerst de busrit naar Potosi, een busritje doorheen het saaie, dorre landschap vanuit Tupiza naar het noorden... ook effe stoppen in een dorpke, om te eten... we hadden twintig minuten, en de bestuurder maakte het grapje van niet verloren te lopen... grapke want het was wellicht maar een paar straten groot. Nu goed, grapke... we zitten op tijd terug in de bus, maar .... falta un pasagero, er was dus nog volk vermist... nog wat getoeter en wat heen en weer geloop maar niks... soms begrijp ik die mensen hier echt niet... hoe moeilijk kan dat zijn van na 20 minuten zoals gevraagd terug in die bus te zitten... nog wat toeten, en dan stapvoets verder... stapvoets... verder en verder... nu goed, na nog wat minuten blijkbaar succes... ze waren er... nu, ik heb dat nog al gedacht, hier in Bolivia, ze zijn wel vriendelijk tegen mij maar ze komen me soms toch echt over als kippen zonder kop... en verder bollen door de monotonie. Er was misschien nog een opmerkelijk feit, onze bus werd gecontroleerd op smokkelwaar en jawel... heel wat dozen wijn werden van de bus gehaald, althans, ik denk dat het wijn was... de verantwoordelijke madam leek me niet gelukkig met tranen in haar ogen, de wijn bleef achter... zij mocht wel weer mee met de bus. Ik vraag me dan altijd af, hebben die flikken die avond dan een feestje ??		</p>
		<p>Potosi, een stad die gelegen is op meer dan 4000 meter, volgens sommige de hoogste te wereld, vergane glorie van een ooit superrijke regio met zilver dat de bergen uit kwam gespoten. In de verte zie je uiteindelijk de stad in de vallei liggen... ogenschijnlijk tussen het vuil begraven... met de nog werkzame mijn op de achtergrond, en de lege cola flessen op de voorgrond. Ondertussen was het idee van toch maar onmiddellijk verder door te reizen naar La Paz... tja, anders zit je nog eens een hele dag door het raampje naar het niets te kijken... maar, omdat je hier de bagage kan achterlaten na het boeken van een ticket... cool, efkes boeken en nog een paar uurkes de stad verkennen, althans, het centrum van het centrum, maar toch genoeg om er effe van te smaken. En daarmee ineens ook genoeg om er effe te ondervinden dat vertrekken die avond wellicht niet de slechtste keuze was... niet dat het er erg is of zoiets, je hebt er wel iets om je als toerist bezig te houden, maar dan toch eigenlijk ook weer niet echt voor mij... of zoals de lonely planet zegt, als je niet bang bent van asbest te zuigen dan kan je gerust de mijnen mee in, het zou er bijzonder interessant zijn in welke erbarmelijke omstandigheden de mensen nu werken... twas er vroeger wellicht nog een tikkeltje erger... 300 doden per dag als ik me niet vergis... gemiddeld, uiteraard. Maar goed, daar zie je op straat niks van... op straat zie je de zelfde dingen dan die je elders in Bolivie ziet... maar nu dan hoog in de bergen... met straten die bergop en bergaf gaan... twas dan ook effe zwoegen om het kleine toerke afgewerkt te krijgen dat Sara uitdokterde. Wat er ook weeral te zien was, dat was zatte mensen... met hunne jos bloot al pissend op de straten... vetzakkerij hier... niet iedereen eh!! en overal buskes... het was nog niet eens zo simpel om terug naar het busstation te geraken... althans, hier en daar es vragen en dat lukt wel... tot je uiteindelijk op de bus zit, wandelen was toen al opgegeven... zegt er ne gast... ´oei, deze bus doet er wel veel langer over, meer dan een uur´, wij hadden niet zo heel veel meer dan een uur... ook weer effe van shit, maar dat bleek allemaal ook wel niet zo erg als gesuggereerd. De terminal, zijn verleden waard, een groot en nieuw gebouw dat poogt uniek te zijn al was het maar voor zijn galm, werd dan nog wat wachtzaal... en dan, een volgende nachtbus... naar La Paz, opnieuw...Er was daar iemand die mij ietwat verontwaardigd aankeek, omdat ik op haar stoel zou zitten... maar het was zij die op de verkeerde bus zat... voor de rest niks noemenswaardig... buiten het feit dat mijn knietjes nog maar eens op de proef werden gesteld door de achteruitleunzucht van de bolivianen... wel, niet iedereen... maar als je achter de verkeerde persoon zit en zelf niet al te klein bent dan heb je prijs...		</p>
		<p>Nu, in La Paz was ik al geweest... en eigenlijk wou ik daar niet echt meer zijn... maar het was de poort naar het verdere noorden... dus, tja.. en Sara, die er vroeger ooit was zag het wel zitten om nog eens een kort bezoekje te brengen... dus, de vroege ochtend... aangekomen en een hotel zoeken.... viel dat effe tegen... alweer, net zoals in Tupiza waren we daar eigenlijk te vroeg, al die hotels lieten weten dat ze vol zaten... bijna niet te geloven... ik weet niet hoe lang we daar rond gelopen hebben met onze rugzakken... maar, en het moet toch gezegd... ook hier in Bolivia is de toeristische dienst best wel cool, we mochten er onze rugzakken droppen terwijl we op zoek gingen naar hotels... en ondertussen ook naar gerief voor een 3 daagse trektocht.... de choro trek. Ik heb wel een tentje bij, maar dat is maar voor 1 persoon... en Sara heeft niks bij... toen rees het idee... waarom niet onmiddellijk vertrekken ??? waarom een hotel zoeken en wachten tot morgen, het is nog vroeg... En de toeristen dienst gaf aan dat ons plan te doen was... wel, eigenlijk is het hier regenseizoen en dat zou het toch wel moeilijk maken, en onze vriend van de toeristendienst liet dat ook verstaan... maar, ´hoe is het weer voor de volgende dagen´... ´ah ja, ok, het gaat niet regenen de volgende dagen´ (hij keek effe op internet). cool, dus, er maar gewoon voor gaan en we zien wel onderweg hoe we dat met slapen en zo organiseren... soms mag er een beetje avontuur zijn... dus, ipv gerief zoeken om te huren en te kopen naar het busstation en wat eten kopen... en weg waren we om pas om 14h. de trek te beginnen...		</p>
		<p>De Choro trek... dat bleek wel een meevaller... maar wel eentje waar je erg moe van wordt. Uiteraard vergaten ze dat we aan het begin van de trek wilden uitstappen, gelukkig zagen we op tijd dat ze ons vergeten waren of we waren onmiddellijk aan het einde van de trek maar dan met de bus. En de omgekeerde richting zou problematisch zijn, stijgen in plaats van dalen.. dat gaat zo snel niet. De eerste dag bleek ronduit schitterend, vertrekkende met een korte klim naar bijna 5000 meter zodat echt in het hooggebergte zit, met kleine meertjes en mossige vegetatie waar er vegetatie is... en vandaar, dalen... veel dalen... dalen tot je meer en meer in het groen komt, met schapen en lama´s en beekjes en rivieren, en nog verder dalen, doorheen bossen met door mos bedekte bomen, en nog meer dalen tot in het dal... en eigenlijk tot onze eigen verbazing haalde we het punt dat door de toeristendienst aangegevan was als eindpunt voor dag 1 indien we in de ochtend zouden starten... dat was flink doorstappen, maar wel een zeer sjieke wandeling... vooral vanwege de veranderende omgeving, van het koude naar het zwoelere warme... nog effe verontwaardigd reageren op de prijs om een tentje op te slaan om de kost te halveren en we hebben een muskietennet gespannen onder een afdak dat daar stond... geen tent... gewoon een muskietennet en een matje en wat kleren op de grond om op te slapen... meer moet dat niet zijn... geluk dat we geen tent hebben zitten huren... een beetje plan trekken en het gaat zo blijkbaar ook wel, op deze eerste nacht. En ook het water was er drinkbaar... rechstreeks van de waterval, maar geen probleem omder er bovenaan die waterval geen schijtende dieren huisden... nog wat brood met bananen eten... en slapen... wel een geluk van dat afdak, de regen kwam aanzetten...Contact met mensen was er, maar toch al erg beperkt... het aantal toeristen dat hier dagelijks doorkomt in het hoogseizoen moet wel groot zijn... enkel de man die ons 10 Bob entree geld vroeg, halverwege de eerste dag, die was best wel herinneringswaardig.... zijn taak was de ticketjes uitschrijven, ik denk dat ze voor de grap de meest trage van het dorp hadden gekozen... minuten lang nodig voor een papierke in te vullen om dat dan nog verkeerd te doen... de fout die hij maakte, het zou moedwillig kunnen geweest zijn om wat zaggeld, maar daar zag hij er eigenlijk iets te simpel voor uit. De kindjes kwamen toch al snoep vragen en een toeristen hotel was in de maak.... zo gaat dat met toerisme... de markt stemt er zich snel op af... om de toeristen dollars te krijgen		</p>
		<p>Dag twee van de Choro trek begon gepakt in regenjas... al bleek dat ook snel weer weg gestoken te kunnen worden... de tocht ging verder, nog wat dalen en een beetje stijgen, in wat men cloud forrest noemt, toch wel het mooiste soort bos vanwege al de mossen op de bomen. De stenen erg glad, het was dus wel wat manouvreren en niet simpel voor de knietjes. Het verschil met de dag ervoor is dat we nu vanaf 7.30h op pad waren.... waar we gingen uitkomen was nog niet duidelijk. Omdat we toch dicht genoeg bij het einde van de tocht wilden uitkomen, om zo zeker niet te laat in La Paz terecht te komen op dag 3 zetten we er wel een beetje vaart achter... Door de band genomen was dag 2 best wel ok maar lang niet meer zo divers als de dag ervoor, nog mooie stukken, prachtige uitzichten maar wel een beetje van het zelfde. Toeval wil, we komen daar ne gast tegen die ook naar het einde van de trek gaat, ne vriendelijke ouwe local die ons liet weten dat op woensdag, de dag erop dus, er een bus zou zijn om 4 uur in de ochtend, en dat we dat in princiepe nog zouden kunnen halen... foew... dat zou een zware tocht worden, het doel was gezet... de Choro trek die in theorie 3 dagen duurt afronden in 1.5 dag. Nu goed, ik wist dat sommigen de trek op 2 dagen klaarden dus... waarom niet proberen... ??? wel, omdat het er soms erg stijl is... we hebben afgezien... De tien kilo op mijn nek begonnen te wegen... en de stijle stukken, soms met trappen die zigzaggend de bergwand trotseerden, plakten mijn 36 euro wandelschoenen aan de grond... zweten, drinken, zweten, drinken, zweten, drinken... ah ja... en die ene voet voor die andere krijgen, dat ging zo uren door... de spectaculaire verzichten vervaagden omdat de pijn begon te overheersen... met als enige verstrooiing de hand grote vlinders en papegaaien die de aandacht trokken. Af en toe een rustpauze, maar dan ook weer niet te lang... en verder maar... maar, eind goed al goed... volledig leeg belanden we in Chairo, het eindpunt, iets voor 18h.... een dorpje dat je moeilijk dorp kan noemen, twee rijtjes huizen... een hotel was er niet maar in de winkel verhuurde ze wel een kamer die vol rommel stond, tja, bij gebrek aan keuze... nog een douche, en daarna waggelend, bij gebrek aan nog dienstdoende spieren, nog effe iets gaan eten... brood met tonijn deze keer... dan had ik dat potje toch niet voor niks zitten meezeulen. Ik denk dat ik om 8 uur in mijn bed lag... uitgeteld. Om vier uur stonden we in het donker voor het winkeltje te wachten op de truck die ons mee zou nemen voor een 3.5 uur durende, erg koude, rit vanachter in de laadbak om de afstand goed te maken die we de afgelopen 1.5 dag hadden overbrucht. En in plaats van pas laat in La Paz aan te komen stonden we er om 8.30 in de ochtend... nog op tijd om de volgende bus noordwaarts te nemen... nog eens 19 uur, de nacht door... naar Rurrenabaque, naast de Amazonen... dat is een hele hoek van de hoogvlaktes in de Andes.		</p>
		<p>Alles lijkt zo te lukken, althans, als je er niks mee inzit van heel intens te reizen... rugzakken ergens te droppen na een lange busrit, iets doen en rugzak weer oppikken voor een volgende busrit. De bus nam ons weer voor een stukje de weg op die we ondertussen kende... en verder, veel verder... langs ravijnen met verzichten op majestueuze bergen... Tis toch weer een beetje angstaanjagend, zo van die ravijnen naast je zien... maar het deed me al heel wat minder, wellicht omdat ik in Peru al schrik heb gehad... je went aan van die dingen, dat zie je ook aan hen. En ook hier sta je ineens stil... net zoals eerder in Chili... niemand die iets zegt over waarom of hoe lang totdat je dat gaat vragen... wel, nog 3 uur... ze zijn aan het werken!! niet te geloven, in plaats van dat af te kondigen... en dan sta je daar in een dorpje dat meer weg heeft van een mis geplaatste restaurantenstraat... met bijna geen enkel restaurant dat ook effectief iets serveert... vreemd, maar vreemde dingen zie je hier wel meer... dus... wachten... en wachten... maar goed, ook daar komt een einde aan, en ondertussen was ik snel mijn t-shirt aan het kraantje dat er langs de weg staat, het is er zo heet dat het toch bijna onmiddellijk droogt. Wachten moet je hier ook op restaurant... wij ergens eten, wel, wachten tot iemand komt opnemen... dat doen ze dus niet... goed, we hadden tijd, we konden het ons permitteren van daar een half uur te zitten zonder reactie te krijgen. Ok, hun verteld dat we daar niet enkel wilden zitten maar ook eten... wat we wilden was ondertussen net op, dus iets anders... en na een tijd bleek dat ze ons vergeten was... dat verklaarde het tweede deel wachten... nu, een voordeel is dat je de hele tijd kan observeren... wel, onwaarschijnlijk hoe onbekwaam de bediening was... een pint afwassen, een per een, effe naar binnen gaan en daar niks doen om terug naar buiten te komen, en een pint af te wassen... even wat voor je uit te staren... en een pint af te wassen... en het was dat niet alleen, maar goed, eigenlijk mag ik niet te streng zijn, kinderarbeid is geen garantie op kwaliteit. Nogmaals, ik had de indruk dat die daar, samen met haar moeder, een beetje rondliepen als kippen zonder kop... goed, uiteindelijk een beetje eten gekregen, een stuk vlees veel kleiner dan dat van de tafel naast ons, maar we hadden eten en konden weer verder...		</p>
		<p>Eens in Rurrenabaque gekomen ging het weer snel.... Sara zag het effe niet meer zitten maar ik vond een tour om even later te vertrekken voor 2 dagen naar de Pampas, een waterrijk gebied op een paar uurtjes van Rurre met veel beestjes. Dus, een hotel zoeken hoefde weer niet want we zouden daar in de Pampas ergens slapen. Nog snel snel wat herpakken om niet alle bagage te moeten meesleuren en zo... en dan de jeep in, samen met nog ne 20 jarige fransman en nog nen ier en een ierse van ergens rond de 30. Mijn eerste indruk was een stekende... de muggen hier zijn onwaarschijnlijk... onmiddellijk had ik al twee bloedvlekken op mijn arm, enkel omdat ik snel genoeg was ze dood te kloppen... als ik dat nog ooit doe dan spuit ik me vol DEET vooraleer ik toekom aan de oever.. je krijgt er de tijd niet om je in te smeren... met tientallen wachten ze je op. Ik was gewaarschuwd en had er al veel horrorstories van gehoord, en misschien gingen ze de waarheid blijken. Nu, achteraf gezien moet ik zeggen dat het doorgaans nog wel meeviel, al ben ik wel verschillende keer gebeten... de verhalen waren erger. Nu goed, de Pampas, er waren ook andere dieren buiten muggen... eigenlijk was het een boottochtje en dan zie je alligators, kaaimannen, capibaras, reigers en veel andere soorten vogels, aapjes die bananen van de boot komen pikken (dat doet men voor de toeristjes), tot zelfs roze dolfijnen... geen anaconda, die leven ergens in het gras. Nu, het had wel een tikkeltje een zoo-gehalte, wellicht omdat ze toch wel wat gevoerd werden... zo krijg je dat je gegarandeerd beestjes te zien krijgt... maar het was toch wel ok, vissen op piranhas bijvoorbeeld, jawel, met rauwe biefstuk. Het is mij echter niet gelukt, de fransman was er snel mee weg en ving er een paar. Ik moest het stellen met het gevoel dat men het vlees van mijn lijn aan het eten was. En de gevangen piranhas konden dan weer gebruikt worden om een aligator aan de haak te slaan, wel... bijna, de gids heeft er effe mee zitten spelen. Je komt dus echt wel dicht bij die alligatoren. Kaaimannen zijn naar het schijnt wel wat gevaarlijk maar die alligatoren echt niet.. dat bleek later toen we gingen zwemmen bij de dolfijnen.. ik heb de gids effe moeten vragen, ter geruststelling, dat dat beest vijf meter van mij aan de oever een vriendelijke alligator was of niet... en de alligator verdween... dus, ze noemen dat zwemmen met dolfijnen maar voor mijn ervaring zou ik het houden op zwemmen met alligatoren... en piranhas zaten er ook in dat water, ik weet nog altijd niet of die korte vreemde sensaties door hen veroorzaakt werden, maar blijkbaar echt bijten deden ze niet... En daarna terug naar Rurre en effe rondwandelen om weer verder te trekken, nu oostwaarts.. naar Trinidad... maar dat is voor een volgende...		</p>
		<p>Een beetje tegen de verwachting in was de prijs voor de volgende bus eigenlijk best wel heftig, van Rurre naar Trinidad... dubbel van wat ik had verwacht en niet echt iets anders te vinden. We vermoeden dat de bus van elders komt en we eigenlijk de hele route moeten betalen omdat ze voor ons een zitje houden. Mogelijk daalt de prijs dan ook aanzienlijk als we gewoon afwachten met het duidelijke risico dat er dan geen plaats meer is in de bus. En dat van geen plaats meer zou wel zijn geweest... we hadden nog net vanachter een paar zitjes, helemaal achteraan in de bus... doorgaans niet de beste plaats als daar de wc is, maar gelukkig (aheum) was er geen wc en ook niet de beste plaats indien de weg vol bulten zit omdat je achteraan in de bus de meeste turbulentie zal ervaren. En turbulentie was er, best wel een zwaar busrit... want wat bleek, de prijs was zeker niet om ons de bus te garanderen die ons al slapend tot in Trinidad zou brengen... het eerste deel van de weg was een geschud en geschok, ik denk dat we soms wel tien centimeter uit onze stoel kwamen... de weg, de bus en de vrij gekke chauffeur speelden allemaal hun rol. Je kan je dan al wel voorstellen dat slapen niet echt gemakkelijk was, al beterde dat aanzienlijk met het vorderen van de weg... wat daarentegen verslechterde was de set van prikkels die de blaas kreeg, ze hebben hier niet de neiging van veel te stoppen en dat leidt dan bij menig passagier wel wat tot blaasspanning... en als dan uiteindelijk toch ergens wordt gestopt, bv. om de bus de rivier over te zetten... dan moet je je reppen... voor mij geen probleem, maar dat geldt ook voor de vrouwen die ergens in het hogere gras beschutting zoeken. Tja, hier in Bolivia is het wat behelpen... maar eigenlijk op zich dan ook best wel cool. Ah ja... behelpen, aan die mensen hier kan je soms echt niet aan uit... er was daar een moeder die hare kleine wou laten pissen in de bus, in het gangpad, zonder daar iets onder te leggen... ja, gat bloot werd dat klein meiske recht gehouden, wat een geluk dat die kleine blijkbaar podiumangst had en niet kon pissen, dat kon ze wel iets later toen we op het veerpond stonden om de bus naar de andere kant te brengen... die mensen zijn hier echt soms wel een beetje vreemd... We hebben toen wel nog dolfijnen gezien... het positieve punt. Een beetje geradbraakt kan je dan beginnen aan het tweede deel van elke busrit... het zoeken van een hotel.		</p>
		<p>In Rurre was er ne jonge fransman naar ons gekomen om wat informatie en met die gast zijn we dan ook het stad in getrokken om te zoeken naar iets goedkoops... nu, hij was ook op zoek naar een toer zoals wij al hadden gedaan in Rurre, de Pampas, want hij had er de jungle tour gedaan... En dan zie je toch (we waren efkes meegeweest) dat ze niet allemaal even fair zijn in de toeristenindustrie... een hoge prijs werd eerst gegeven, waar wij van lieten horen dat dat echt veel meer was dan wij betaalden... uiteindelijk betaalde hij net iets meer dan de helft en hij vond dat achteraf nog altijd te veel... tja, je moet ook hier goed de prijzen vergelijken tenzij je met geld niks inzit en er niks mee inzit dat mensen in Bolivia toeristen nogal dom vinden in wat ze betalen... maar goed, we zaten dus in Trinidad, misschien een klein beetje afrika voor mij... en dat is goed. Laagbouw, veel brommertjes, eetstalletjes en marktjes, een paar pleintjes... soit, het gaf mij na een intense reeks van dagen op tour en in de bus een goed gevoel. Dat wil dus zeker niet zeggen dat er iets te zien is... het toerisme staat er op een laag pitje, het hutje dat voor de toeristen dienst diende was dan ook gesloten... en zeker nu, met het komen van het regenseizoen, zie je hier amper toeristen... ik zal er niet ver naast zitten als we uiteindelijk bleken met vijf te zijn, de fransman, wij, en de twee japanners die met de fransman op tour waren.		</p>
		<p>Dat van dat regenseizoen blijft trouwens hier dag na dag meevallen... ik had volgende op de lonely planet en nog andere bronnen van informatie verwacht de helft van de tijd in de gietende regen te staan maar het blijft hier een stralende zon... bijna altijd... eigenlijk, een loeiend hete zon... je zou voor minder tegen 1 per uur strentelen over de straten en drinken, veel veel veel drinken. Dat zijn dan vooral refrescos al heb ik me hier ook een paar keer bezondigd aan frisdrank, iets wat ik niet zo veel drink op reis... je weet wel, je koopt met twee een fles van 2 liter, dat is relatief goedkoper, en die drink je dan op amper tien minuten leeg vooraleer ze te warm wordt... twas warm, echt warm... en soms als je afbiedt moet je toch ook wel een beetje opletten en hiermee rekening houden... neem nu de kamer die we vonden... eerst bleek het 80 te zijn maar dan wat verder discussieren en uiteindelijk was het nog 60, en dan zonder tv was het 50 en uiteindelijk zonder ventilator, dan was het nog 40... wel, die laatste 10 hadden we misschien toch beter wel gespendeerd... maar goed... 10 uitgespaard en liters water uitgezweet... nu goed, dat kan je bijdrinken... maar in tegenstelling tot de meeste plaatsen waar ik al was geweest zou je hier niet van de kraan kunnen drinken... goed, een paar drupkes erin en het zou zuiveren... dat zal ook wel zo zijn, maar ik denk niet dat iedereen hier van die drupkes in doet... dus snachts niet enkel veel zweten maar ook nog eens krampen, en dat was het begin van meer krampen en race kak... het was mijn beste nacht niet... ik was dus toch wel een tikkeltje ziek... kan gebeuren... ik vermoed dat het het ijsje was dat we aten, niet die paar pinten bier en naar mijn aanvoelen ook niet de met zoete drankjes die ze hier refrescos noemen... al zouden die het wel kunnen geweest zijn aangezien dat eigenlijk kraantjeswater is met wat zoetstof in... wat bij mij was moest bij Sara nog komen, dus het is duidelijk iets dat we gegeten of gedronken hebben...		</p>
		<p>Dus, de dag erna... ons hotel was al opgezegd en de rugzakken in het busstation, loeiend warm, met krampen en een continu dreigend schijt... slenterend in een bijna volkomen dode zondag stad, leuven is er niks tegen, het was echt wel suffen... zelfs eten ging amper, ik denk dat we bijna een uur zitten wringen hebben om ons bord leeg te eten, normaal iets van minder dan tien minuten... en leeg, wel, voor de eerste keer was het niet leeg gegeten, de helft laten liggen... het smaakte van geen kanten, en dat lag wellicht aan onszelf. Even later languit in het park op een bankje onder een boom... een dag van bijna volkomen inactiviteit... al was ze eerder die ochtend nog een beetje actief begonnen met een wandeling naar wat Pantanal werd genoemd (beetje of volledig zoals pampas) maar wat bleek een parkje te zijn... maar daarna, niet veel meer... en het leek wel of de hele stad ziek was, amper iemand op de baan. Ah ja... een succes dat ik nog meemaakte... niet alles kommer en kwel... ik heb me laten scheren, allee... tondeuseren... ik had al eens prijs gevraagd, 25 Bob, maar hier kreeg ik het gedaan voor kin en kop voor slechts 10 Bob en hij deed dat vlotjes, vlotter dan dat ik dat gewend ben... want doorgaans heb ik het gevoel dat ik het zelf blindelings beter kan... nu dus niet, en dat voor een goeie prijs, een goeie euro... en mijn nek werd nog wat uitgeschoren en al... niet geklaagd.		</p>
		<p>Die avond was het echter verder bang afwachten of we de nachtbus zonder ongelukken zouden overleven, en dan heb ik het over de immodium die hopelijk haar ding ging doen... maar gelukkig, de weg was geasfalteerd en de darmen bleven vrij rustig, dus dat was op zich al een succes... jammer genoeg zou dit ook het begin zijn van een aantal ietwat minder spectaculaire dagen dan dat we tot dan eigenlijk al gewoon waren. Santa Cruz bleek, zoals we eigenlijk al wel wisten, een upmarket stadje te zijn dat allerminst aansprak... zelfs een simpele thee vinden om te drinken bleek moeilijk of je moest er zwaar voor betalen in een sjieke ijscreme tent. Wij dus snel verder, naar Samaipata, met een collectivo, zo een busje dat ergens tussen een taxi en een bus inzit... een gedeelde taxi eigenlijk. Samaipata is dan ook niet echt een stad, eerder een klein dorpje dat nu eenmaal vlak bij een nationaal park ligt. Omdat het toerisme hier nogal beperkt is vanwege het zogegezegde regenseizoen, bleek er echter niemand te zijn om de kosten te delen om een tour te doen naar dat park... vervelend, de kosten liggen hoger als je maar met twee bent en we hebben allebei al cloud forrest gezien, van dat soort bos met mos... daar heb ik het al wel eens over gehad....		</p>
		<p>Dus, effe ons bezig houden om de dag erna nog eens te proberen... jammer genoeg was dat effe bezighouden ook een beetje afgelopen op een sisser... het vulkaanmeer was eigenlijk geen vulkaanmeer maar iets dat daar op leek, had het niet geweest voor de golfterreinen en cabagnas die er rond stonden... wat een klucht... ga daar zeker nooit naartoe... en ook de waterval had meer iets van een kinderbad met een hoog staande set van kraantjes... dat net als wij er waren er heel wat jeugd rondhing hielp niet in de appreciatie... het enige plusplunt van die trip was misschien nog dat we een gratis lift hadden gekregen met wat kerels die daar ergens werken aan de bouw van de weg. Het stadje zelf had ook als eigenschap dat het volledig dood was, eten vinden bleek niet zo simpel... een markt zonder comedor (eetstalletjes), geen cafe open tijdens de week... nu goed, dan zie je zoiets ook eens, een dorpje in plaats van een stadje... maar het nadeel daarvan, dat duurt echt niet lang vooraleer je dat dan ook helemaal gezien hebt. Nu goed, ik was nog niet helemaal op mijne kilo en Sara had nog echt last van diarhee, dus... tja, niks doen was op zich nu ook niet het ergste... al is het nadeel uiteraard dat je achteraf dat gevoel blijft hebben dat je echt niks hebt gedaan...		</p>		
		<p>Daarna terug over Santa Cruz, en verder richting Paraguay... maar ook dat een beetje mis beoordeeld... al moet gezegd, we hebben toch ietwat moeite gedaan om de nodige informatie te verkrijgen... zeg nu zelf, het was 50 US dollar om van Santa Cruz naar Asuncion in Paraguay te reizen met een zogezegde luxebus met eten en zo in... dus, wat zegt mijn ervaring... waarom een dure internationale bus nemen als je ook de route kan doen in kleine maar veel goedkopere stapjes... zeker als je hoort dat die luxebus evenveel kost of je nu tot op het einde meereist of 6 uur eerder afstapt... dus, wij het in stukjes doen... de nachtbus bracht ons alvast naar het grensdorpje waar we om 4 uur in de ochtend terecht kwamen... en wat bleek, de bus (die we hadden kunnen nemen maar niet genomen hadden) was er om 2 uur gepasseerd en dat was wel degelijk de enige... niks anders... nu goed, dan kan je ook doorreizen en via een kleine omweg langs Argentinie gaan... althans, dat leek een goed plan... dus, doorgereisd naar de grens met Argentinie omdat dat niet ver meer was... en wat bleek, dat zou ons veel duurder uitkomen... dus, terug naar dat eerste grensstadje, het regende... en we zouden daar dan nog de hele nacht zijn tot 2 uur smorgens... pfff... nu goed, ik heb er lekker gegeten... het regende niet de hele dag, we hebben er zelfs nog een flesje wijn soldaat gemaakt en de wijn smaakt... maar het was niet het einde van de mindere periode... de prijs zou hetzelfde zijn dan dat wat we zouden betaald hebben mochten we vanaf Santa Cruz vertrekken... meer dan 6 uur naar het noorden... grmmpff... daar kwamen we van... uiteindelijk kreeg Sara er nog 5 dollar af via het argument dat we niet mee tot Asuncion gingen maar enkel tot Filadelfia, iets wat een goeie zet bleek achteraf want dat we daar uiteindelijk (na zelf lang te twijfelen) niet uitstapte merkte men nog niet eens op... maar dat is Paraguay... wel zaten eerst nog een hele dag in Villamontes... een stadje waar niks is voor toeristen... af en toe was er wel een verstrooiing, ne gast die bijna onverstaanbaar was maar er toch in slaagde van een tiental minuutjes met ons aan de praat te blijven... en het ticket boeken was ook niet simpel, het bureauke zou open moeten zijn maar er was geen kat... de dochter de huizes die ogenschijnlijk het bureauke moest openhouden had die nacht ervoor andere bezigheden gekend denk ik... ze zat, nadat we hadden gebeld (onmiddellijk daarna zat ze er), er toch maar wat suf bij... en verassend genoeg, savonds was ze er weer niet... terwijl het bureauke open zou moeten zijn... nu goed, het zal niet de meest sensationele job zijn maar als je gewoon niet op je werk bent... dan gaat dat toch eens moeten mispakken... daardoor konden wij niet aan onze spullen tot 2 uur snachts... en slapen op een bankje is toch net iets aangenamer als je daar niet met blote voeten en in een tshirt ligt.. gelukkig is en blijft het zelfs snachts toch vrij warm...		</p>
		<p>Het was wellicht toch beter van dat bos te gaan bezoeken in Samaipata, de botanische tuin in Santa Cruz was wellicht minder interessant, en dan had de reis nog wat meer om het lijf gehad... nu was het een opeenvolging van dingen die beter hadden gekund... zeker als dan ook nog eens bleek dat de lader van de camera verdwenen was... samen met een usb kabel, de grote vraag is dan nu of die gepikt is of dat ik mijn zij zakjes vergeten sluiten had en dat dat er uit is gevallen. Dat is dus een beetje vervelend, ik hang nu van anderen af om de camera op te laden, de camera van Sara die ik al van in het begin van deze reis in gebruik had... en zij is haar lader kwijt... het zat niet mee... maar tja, dat gebeurt soms... de twee eerste weken in Bolivia stonden er mee in contrast, toen leek alles in elkaar te klikken. Het enige wat er toen niet ok was waren soms de mensen. Ik kan er niet aan doen, ze zijn doorgaans wel vriendelijk maar ze reageren veel als kippen zonder kop... dat staat daar wat in de weg te staan, met niks bezig... en naar de normen van de westerse maatschappij zou je kunnen zeggen dat ze zich gedragen zoals boeren... beleefd zijn, daar moet je hier niet op rekenen... ieder trekt enkel zijn eigen kar, de rest... daar trekt men zich niks van aan. Je mag zoiets eigenlijk niet zeggen, ook niet dat de mensen daardoor dom overkomen... dat was al zo in Peru, maar hier in Bolivia valt m dat nog harder op... Sjans dat de natuur divers en spectaculair is, dat de prijzen laag zijn en het reizen toch nog ietwat avontuurlijk... twas goed geweest... en het was tijd voor Paraguay... niet dat alles was gedaan wat er te doen was, maar het was voor wat mij betreft toch tijd want ik zou niet weten wat ik nog per se zou willen hebben doen. En tja, Bolivia, ik kom nog terug... na het zuiden.		</p>
		<p>W.		</p>

	</div>

</div>

<br><br>

</body>
</html>

