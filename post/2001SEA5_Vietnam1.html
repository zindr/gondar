<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2001 South East Asia</title>

</head>

<body>

<div class="container">

	<div class="col-md-9">
	<br/>
	<br/>

		<p>Grensovergangen, ik was de enige toerist die zo gek was van niet met de toeristenbus te gaan. Het hele busje werd aan de grens door de beambte van de nodige stempels voorzien terwijl ik simpelweg genegeerd werd. Dat duurde even, zelfs toen alle anderen al waren verdwenen, ik stond daar nog. Ok, dan toch iemand die mijn paspoort aannam. Dan wordt ineens duidelijk waarom. Ze vroegen een dollar extra, waarom, tja, omdat de meeste toeristen die waarschijnlijk dan ook geven. De druk aan dergelijke grenzen om te betalen is niet gering, en als dan de hele bus op jou aan het wachten is, dan is die druk nog groter, dat hadden ze slim gespeeld. Ik heb betaald, maar had het niet mogen doen.
		</p>
		<p>Iets verder kwam ik aan in boeregat, net voorbij de grens en daar moesten ik wachten tot 22.00 's avonds. Dan denk je, weeral een dag kwijt ! Maar ok, diezelfde avond kon ik vertrekken... en ik heb de 8 uur wachten gebruik gemaakt om me te bekwamen in hun chinese vorm van schaken, en enkele woordjes vietnamees geleerd. Die woordjes hadden vooral met eten te maken, maar de plaatselijke jeugd heeft me ook woordjes zoals condoom en neuken proberen bij te brengen, en wie weet wat hebben ze me nog allemaal laten zeggen... echt wel een nieuwsgierig volkje, die doen gewoon je zak open, halen een boek eruit en beginnen er in te lezen. En dat zou later nog meer zo blijken, je bent er geen minuut alleen buiten jouw kamer, iedereen ziet jou als algemene entertainment en het is vechten geblazen om naast me te zitten en tegen me te praten, de meer schichtige types komen wel eens langs als de andere even elders zijn...		</p>
		<p>Vietnam is een land dat me meer gaat verbazen, ik heb trouwens de eerste dode en gepresenteerde hond gezien, net zoals ze de kop van een varken soms presenteren. Ik kreeg er op de grens ineens ook al een dochter van iemand aangeboden, tja, het is niet altijd positief, die dingen die doen verassen. Ze was jong en lelijk, en de bedoeling leek me dat ik haar zou kopen en meenemen. Wel, dat was in het restaurantje om de hoek in dat boerendorp. Misschien heb ik het wel verkeerd begrepen.
		</p>		<p>Heel dat spel heb ik dus meegemaakt omdat ik de toeristenbus van 25 dollar niet wou nemen, nu, met slapen bij heb ik het aan de helft van de prijs en dubbel de tijd gedaan. En het was natuurlijk een andere ervaring, met al die onzekerheid en geen toerist te bespeuren, dan wat het zou geweest zijn met een toeristenbus. Het coolste aan heel die reis was eigenlijk nog de uiteindelijke aankomst in Hanoi. Het was nog vroeg, donker, toen we in de hoofdstad aankwamen. Blijkbaar bleven een aantal mensen in het busje slapen, ok, prima, dat doe ik dan ook. Het begon stillaan licht te worden en ik dacht, waarom niet de 5 kilometer wandelen, de straten lagen er nog wat verlaten bij en de ochtend is doorgaans wel aangenaam. Wel, dat bleek ook zo, ik heb Hanoi zien wakker worden en dat was super aangenaam. De auto is hier tot dusver ook nog niet zo sterk aanwezig en het leven begint in alle stilte, met fietsers en mensen in het park die beginnen te badmintonnen terwijl ik het pluimpje nog niet eens zie omdat het te donker is. Half Hanoi lijkt hier aan een of andere vorm van sport te willen doen, vooral populair is de reeks houdingen die ergens tussen beweging en gymnastiek liggen, volledig non-systematische ochtengymnastiek, ik weet niet of het goed of slecht is voor het lichaam maar goed, zij doen het 'en masse' en verder wordt er in het midden van de stad gebadmintont, vooral door de oudjes, en gedanst, of zo van die gymnastiek programmas op band, een tape zegt dan wat je moet doen en 30 oudjes doen de gedurfde oefeningen zoals 'klap met de handen op elkaar, en nu met de vuisten' zonder problemen feilloos na... Het leven neemt gestaag toe, telkens meer volk en meer zonlicht, ik heb me daar op een bankje geparkeerd voor een paar uren, tot het helemaal licht was en het volk volle bak bezig was met sporten. Echt super aangenaam, wat een entree.
		</p>		<p>Vanuit Hanoi heb ik een aantal uitstappen gedaan, meerdaagse. De eerste uitstap was naar Halong Bay en Cat Ba eiland, hier in Vietnam moet je blijkbaar alles met een toer doen, het moet niet echt maar georganiseerd kost het een stuk minder en zit je zonder zorgen aan je hoofd, kan je al weten dat iedereen dat op die wijze doet... nu, dat heeft ook wel zo zijn nadelen, als we in de natuur ergens van gaan genieten dan doen we dat doorgaans liefst met een hele groep anderen die elk mogelijk geluid uit de natuur overstemt, de geluiden die er nog zijn nadat er een meute europeanen komt doorgekwetterd... maar goed, ik dus op toer voor drie dagen naar Halong Bay, het meest prachtige strand van Vietnam naar verluidt... allee, dat heb ik dan wel niet gezien.... maar het moet best wel aangenaam zijn... eerst met z'n allen in een bus geprompt om de IK BEN TOERIST SFEER er goed in te krijgen en dan na twee uur, "rustpauze" in een goed met toeristenspullen voorziene hal gedropt te worden... en daarna een ritje met de boot naar het Vrouweneiland, blijkbaar zaten daar de vrouwen toen de mannen uit oorlogje spelen waren, daar had ik anders toen ook wel willen zijn, het adjectief bij de Vietnamese vrouwen is toch wel degelijk 'schoon' wel te verstaan... niet allemaal, maar er lopen er hier een paar yummies rond, misschien wel gerelateerd aan het eten, beperkt in omvang weet je wel, dus ze zijn gestroomlijnd... Op de boot een erg fijne babbel gehad met twee chinese singaporese, spijtig genoeg bleven zij op de boot slapen en ik in Cat Ba eiland zelf... maar goed, de natuur, zoals gewoonlijk, SUPERBE zoals menig fransman zegt... je hebt daar van die rotsen uit het water reizen, kleine maar ook serieuze grote die ze dan meer dan terecht eilanden noemen.... en op 1 daarvan werden wij dan met z'n allen neergeplant... Eens aangekomen gingen blijkbaar al de westerlingen naar andere hotels dan ik, ik zit daar met een japanner en 7 vietnamezen in mijn hotel, net nudat ik een paar hollandse en deense vrouwen had leren kennen die best wel vriendelijk deden tegen mij, maar soit... Ik heb dan maar gegeten en ben onmiddelijk naar die mensen op zoek gegaan... maar het stadje bleek echt wel niet het ultieme uitgangscentrum te zijn...		</p>
		<p>Eens ochtend bleek de ergernis zich door te zetten, ik ga hier niet alles uiteenzetten maar nodeloos wachten is toch wel de algemene noemer... ondertussen kon ik echter welal enige vorm van communicatie opgezet krijgen met die Vietnamese toeristen, tja, en als je iets van Vietnamese prijzen wilt weten, dat kan helpen :-)) De wandeling zelf, een trek van 12 km. door de jungle, viel best mee als je als allerlaatste liep, in een rij van 40, en je liet genoeg tijd tussen jou en de voorgaande persoon, dan kon je namelijk af en toe echt wel de natuur ten volle apprecieren... en prachtige natuur was het, tot nu toe zeker en vast de meest prachtige jungle die ik ben in geweest, maar dan verwijs ik wel enkel naar rots/water/boom, niet naar dieren, die hebben bij het naderend toeristengeweld natuurlijk allemaal de schrik van hun leven gepakt en zijn masaal naar het ander eiland gezwommen.... maar prachtig, echt, met lianen, en bomen die in het water groeien, erg dikke en dunne recht en kronkelende bomen en dat in een rotsachtige en grillige omgeving, de ene moment in een prachtige valei en de andere moment steil naar boven klimmend op rotsen omgeven door een muur van bomen...		</p>
		<p>ah, dan wil ik natuurlijk nog vertellen van het ochtendmaal, halverwege werd het me maar al te duidelijk dat het iets was dat me niet echt lag, geen wonder, hart, lever en nieren in een noedelsoep, en eerlijk, de noedels waren nog het grootste probleem... jakkes, ik heb dan ook onmiddelijk brood met ei gereserveerd voor de volgende dag.... En 's avonds, tja, eindelijk een feestmaal, kregen we, tja, allemaal op voorhand betaald in een toer dus niet iets dat je zelf kiest, vis/inktvis/gamba, en de meesten onder jullie weten hoe een fan ik ben van het vissenras... al verkies ik toch het waterdier boven het hart van een varken... En ik heb dan met de vietnamezen, een volkje dat ik echt wel zie zitten, al is het nog te vroeg om daarover te oordelen, een boottochtje gemaakt, zij betaalden!!!... en daarna ben ik ingewijd in vietnamees snoepgoed, noten in suiker, althans zo noem ik het... En voor het slapen gaan kan je nog wat engelse voetbal meepikken op een van de 7 vietnamese zenders... trouwens, 's morgens ook... in ieder geval beter dan de films, ik heb een vietnamese film zitten volgen en vergeleken daarmee zit in de reeks CARAVANS of zo van een tijdje terug nog een weelde van acteertalent.... vooral de 'ik spreek - verander het beeld naar andere persoon - hij spreekt' sequens werd zelfs voor mij die er geen fluit van verstond teveel na vijf minuten...		</p>
		<p>Terug in Hanoi gekomen ging ik met enkele van die Vietnamezen terug uit en ik ben ook bij hen uitgenodigd binnen een paar weken als ik in Saigon aankom... de vrouw ging me ook voorstellen aan haar vriendin... ik ben eens benieuwd :-)) Toch ook wel vreemd, het verschil tussen de mensen hun houding tegen mij hier en thuis, ik krijg hier niet enkel te horen dat ik knap ben, maar de vrouwen hier vinden me blijkbaar echt wel ok... dus indonesie is geen geisoleerd geval, het ligt dus ook niet aan de godsdienst, ... En ik durf zelfs de vergelijking aan met de andere toeristen... De mannen houden het consistent bij twee vergelijkingen, oordeel zelf, David Beckham en Osame Bin Laden... en 'haar' heeft met beide te maken.... trouwens, ook in Vietnam is mijn eerste foto genomen, ik bedoel, foto van mij uiteraard... eigenlijk al twee... In ieder geval, op praktisch vlak was het ook een succes, ik beheers nu een beetje de basis van het Vietnamees, de woorden danku, ok, geen probleem, hoeveel kost dat, dat is teveel, duur en het tellen zijn geen probleem meer en ik denk dan ook de lokale bussen aan te kunnen... Voor het slapen gaan nog een pintje drinken, die vietnamezen hebben me snoep en drank opgevoerd, en met moeite heb ik hun maaltijd kunnen betalen, tja, 50 Bfr. voor beide tesamen, en nu zit ik hier nog met een overschot aan bier en zo...		</p>
		<p>De volgende uitstap was Sapa, de bergen in. Dit keer ging ik het alleen proberen. Ik had wel geen enkel idee over hoe ik daar geraak, de mensen in het busstation wisten me allemaal heel wat te vertellen, enkel, hun Vietnamese woordenschat is groter dan die van mij en hun engelse kleiner, tja, dan wordt het niet simpel. Dus ik naar het busstation 's morgens... en na een uur over en weer discussieren werd mij verzekerd dat ik met de bus naar Yen Bai en vandaaruit, diezelfde dag nog, naar Lao Cai zou kunnen gaan, de ochtend erop zou ik dan ten vroegste in Sapa zijn, mijn eindbestemming... ik heb dat wel twintig keer gevraagd en ze beloofden het telkens weer, al was er toch ook wel discussie onderling, dus het was misschien toch ook niet helemaal zeker. Eens in Yen Bai blijkt daar dus geen bus te zijn zeker, ik pissed natuurlijk. Ze zullen het wellicht zelf niet geweten hebben, of, er zit meer achter, want komt er echt geen bus, Vietnamezen kan je dikwijls niet geloven, ze liegen dat ze er geel van zien, en je weet nooit dat het niet hun broer is die de moto bestuurd als ze zeggen, geen bus enkel moto... Soit, ik dacht, als er een bus is, en ik dacht nog steeds van wel, dan kom ik die wel tegen als ik nu rustig verder wandel want het is slechts een weg naar Lao Cai en dan zien we wel, zo lang het licht is en ik in de bewoonde wereld ben kan ik ook liften hier uitproberen...		</p>
		<p>tja, het is niet zoals in Laos en Thailand, bijna geen autos en er is altijd geld mee gemoeid, een kereltje met een brommerke volgde mij als het ware, hij probeerde dan het vervoer te regelen, maar niet zonder kost, met hem bij mij ging het niet lukken. Ik heb hem uiteindelijk van me af kunnen schudden. Eindelijk een lift vastgekregen, voor 3 dollar. Maar die stopt die halverwege, ik mocht daar blijven slapen als ik wou. Hij geeft me ook mijn geld terug... VREEMD... maar goed, nu moest ik wel verder liften of daar blijven, nog 160 km van mijn eindbestemming, verder met een rijk manneke, en ineens stopt ook die, en daar stond ik in het midden van niks, drie huizen en alles pikkedonker... dus bij die huizen gaan vragen of ik daar niet kon slapen en die zagen, Vietnamees zoals ze zijn, dat wel zitten mits bijbehorend prijskaartje, na wat over en weer gediscussieer, evenveel als de avond ervoor in het hotel, maar nu dan wel samen met de familie in een bamboe huisje, 's nachts ijskoud, samen met de oudste zoon in 1 bed... dat was in ieder geval wel een belevenis... Als je met beide voeten in het echte leven wil staan, dit is een manier. Smorgens waren ze volgens mij een varken aan het kelen. De nacht was trouwens erg koud daar in de bergen. Ik vond het eigenlijk niet zo sympathiek, 3 dollar voor iemand die gestrand is, maar dat is duidelijk ook Vietnam, diegene die er de kans toe zien zitten in jouw zakken. Merk wel op, de Vietnamese toeristen lieten een heel andere kant zien.      		</p>
		<p>'s Morgens verder en dan ook helemaal tegen de avond in Sapa aanbeland... daar een duitser leren kennen, en met hem samen op kamer, een pandjeskraker uit oost duitsland, en na wat gediscussieer dat er altijd bijhoort een prachtige kamer gekregen voor een erg lage prijs, 's avonds thee zitten drinken bij het haardvuur in onze kamer en 's morgens met zicht op de valei en omliggende bergen een uitgebreid ontbijt genoten op ons balkon (op de markt bijeengesprokkeld), en daarna op mijn eentje een trek gedaan in het landschap.... ZALIG, de bergkam op en wandelen in een stukje jungle... De dag erna met die duitser en zijn moto de bergen in, tot de hoogste bergpas van Vietnam, en nog hoger en schoon dat het daar is... maar ijskoud toen we in de donker na zonsondergang terugkeerden...		</p>
		<p>en de dag erna een 43 km lange wandeling downhill van Sapa naar Lao Cai om daar de trein terug te nemen naar Hanoi.... op dat moment ga je wel de marathon herapprecieren, mijn vader deed dat nogal wel eens, foew, ik heb het niet gelopen en het was steeds de berg af, maar op het einde zat ik er wel degelijk door... de rugzak van 10 tot 12 kilo had er natuurlijk wel iets mee te doen, maar toch, .... Ik heb 7 kilometer per uur gehaald, zoiets haal je zeker niet als het vlak is maar het was steil downhill, dus op 6 uur was ik beneden. Ik kon geen pap meer zeggen. Nog ergens eten zoeken, niet altijd gemakkelijk en dan een treinticket boeken om terug naar Hanoi af te zakken.  
		</p>		<p>Maar de mensen blijven fascinerend, gewoon een treinticketje bestellen is hier al een evenement op zich, sta je daar een hele tijd als tweede te wachten totdat madam de ticketverkoopster op haar slakkengangetje al de papieren heeft doorgrond, duidelijk de eerste dag van haar werk zou je zeggen aan het tempo en de twijfel te zien, maar in dit land is niets duidelijk, dus uiteindelijk ben ik het, en tja, als er maar 1 iemand aan het aanschuiven is dan kunnen we misschien best eerst nog wat opruimen, naar het toilet gaan en nog wat met de buurvrouw gaan praten... en ja hoor, na afzienbare tijd kwam ze naar mij, nu vergezeld van een vrouw rechts van mij, in mijn nek, en een man links van mij. Het was duidelijk dat ik eerst in lijn stond maar dat maakt in dit land niks uit, ik steek mijn geld uit, de vrouw nog sneller en dus stond ik blijkbaar opnieuw tweede, kalm blijven Wilfried, en daarna ook die vent nog, die probeerde mij echt letterlijk opzij te duwen, ik zette snel een stap opzij en hij lag er bijna... ik heb daar met het nodige geluidsvertoon op z'n Vietnamees een einde aan gemaakt, jezus, de arrogantie van die mensen, ze duwen je gewoon opzij zodat ze hun ticket toch maar twee minuten eerder hebben, tja, en letterlijk twee minuten want de bevallige dame achter het glas had duidelijk 1 van haar meest heldere momenten... probeer te volgen, een ticket kost 126/178 of 208 en ik leg 200 voor me, dus je gaat er vanuit dat als ze me niet verstaat ze kan twijfelen tussen 126 en 178, en ik wou het ticket van 126, maar uiteraard niet in Vietnam, neen, ze vraagt me nog 8 extra, ik ????? neen, ik moet van 126 hebben, dus alles goed denk je dan, ondertussen helemaal omsingeld door Vietnamezen, geen buitenlander te bekennen, ik moet twee handtekeningen zetten op die tickets, vreemd maar goed, de bureaucratie kent hier een summum dus doe je maar gewoon wat van je gevraagd wordt, en plots vraagt ze me, bovenop die 200 die er al lag, nog 52???? vanwaar zou dat komen denk je dan, nu blijkbaar had ze twee tickets gemaakt, uiteraard, het kan zijn dat mijn vriendin buiten wacht, ik was wel degelijk de enige witte die te bespeuren was, en dat ik daar 200 leg is nog steeds een reden om te verwachten dat er meer gaat komen ipv dat dat eventueel wel eens genoeg zou kunnen zijn en dat ik wat geld terug verwacht...
		</p>
		<p>En het is me trouwens duidelijk geworden, het zinnetje dat ik veruit het meeste uitkraam is NO THANK YOU, constant probeert hier iedereen wel wat aan de man te brengen, iemand vraagt bijvoorbeeld of je bananen wil kopen, dat je er dan 14 in je hand hebt maakt voor hen geen verschil, ik had me net geschoren en mijn haar op mijn hoofd is niet erg lang, en toch bleven ze aanhouden dat ik misschien wel wou naar de kapper gaan... en niet 1 keer vragen, maar aanhoudend over een lengte van 30 meter dat ik gewoon met een duidelijke glimlach verder wandelde... Zelfs, op mijn downhill marathon, komen ze naar mij, vragen, American??? no, zeg ik dan, Belgium, Bi (Vietnamees voor Belgie) American??? hoor je dan opnieuw,no Bi, Belgium, Vietnam (wijst naar zichzelf en dan naar mij) American???, no Belgium, you know France, francais, hij weeer... American???, no Bi, Belgium, France, doe teken dat 'Bi' erboven, Falangseh???, yes, France here, Belgium here.. you Falangseh???, no Bi, north of Falangseh... hij dan... Italy... NO BI, BELGIUM en zo kan ik doorgaan want het was nog niet gedaan... op die moment wil je dat geel kopke gewoon de nek omwringen maar ja, je bent gast in dit land....		</p>
		<p>Maar het moet gezegd, samenvattend kan ik van Sapa zeggen dat het een erg mooi gebied is met allemaal minority groepen, vooral Hmong, met kleine mensjes in kleurrijke klederdracht, het gebied zelf is wel een beetje getekend door het toerisme, maar ik denk dat dat in Vietnam op bijna alle toeristische plaatsen gaat zijn en op de rest geraak je gewoon niet... Dat het getekend is door toerisme, dat ondervind je niet enkel als je een bus wil nemen, dat is met toeristenprijs, ook als je een fles wijn wil kopen, of als je iets wil gaan eten. Het is echt telkens weer een gevecht om de frankskes. Het is om een beetje moe van te worden, zelfs een fles water leidt tot meer dan een discussie. Ik kan me voorstellen dat ze hier wel het een en ander mee verdienen, telkens als een toerist de driedubbele prijs betaalt kunnen ze compenseren voor die 2 toeristen die het dan maar niet kopen. Maar de onderlinge interactie is verre van ideaal op die manier.		</p>
		<p>In Hanoi heb ik nog een fijne dag gehad, gewoon met de fiets gaan rijden is een belevenis. Je moet bijvoorbeeld links afslaan, en je bent daar met velen, zeer velen, wel, dan kan je niet links afslaan, je kan enkel zachtjes aan evolueren naar links zodat je bij de afslag al helemaal aan de linkerkant van de meute bent geraakt. Merk op, autos, dat is hier voorlopig nog niet echt, het is fietsen geblazen. De belangrijke gebouwen zijn best wel mooi, het lijkt koloniaal, met pastelkleuren. Het weer is doorgaans prachtig, al heb ik mijn eerste regenbui ook gehad, gelukkig maar voor effe. Echt ergens binnengaan heb ik niet echt gedaan, een voorstelling van iets of iets dergelijks, maar goed, de straat is interessant genoeg en de mensen entertainen.
		</p>
		<p>Ik verder getrokken naar Hue, een vroegere hoofdstad van Vietnam... een aangenaam stadje, daar kan je dus op je gemak wat doorbollen, maar interessanter was vooral dat ik daar een DMZ toer heb gedaan, DMZ van demilitarised zone, dus allemaal dingen van de Vietnam oorlog ...ik ben daar in tunnels geweest waar de Noord Vietnamezen in leefden tijdens de bombardementen, in Ke San, een oorlogsbasis van de Amerikanen... het Ho Chi Mihn pad gevolgd, eigenlijk allemaal best wel interessant al had je de geweldig goed articulerende Viet-Engels sprekende gids daar wel voor nodig... en veel verbeeldingskracht, aangezien het meeste sterk veranderd is, de jungle van vroeger is nu wasteland en de landingsbaan is een stofpad... Triest, te bedanken dat deze bruine vlaktes ooit jungle waren totdat ze hier alles plat gebombardeerd hebben.		</p>
		<p>In Hue me vooral met de mensen daar bezig gehouden, onderhandelen over vanalles en nog wat dus... Ik geniet wel van mijn succesjes, als ik minder dan de rest moet betalen in het hotel bijvoorbeeld. Een interessant verblijf ook aangezien hier de vroegere dikkenekken van de Vietnamezen naartoe kwamen, soortgelijk aan Versailles in Frankrijk... een historisch stadje, echt wel prachtige architectuur... Hue is bekend om zijn rivier, en voor een aantal tempels, pagodas en mausoleums. Ik heb er eentje uitgepikt, Tomb of Tu Duc, om ze allemaal te doen was me te duur. Je moet daar met een brommertje naartoe, ik rijd dan niet zelf, ik zou het verkeer er niet vertrouwen, maar goed, dus naar zo een tempeltje met daarrond tuinen, om toch te weten wat het is. De purple city heb ik niet gedaan, ik had effe gewacht tot ik een toerist zag buitenkomen, het hem effe gevraagd of het zijn geld waard zou zijn, hij vond het wel cava maar dan ook weer niet overdreven, en dus heb ik beslist om het links van mij te laten liggen. Ondanks dat ik in Hue niet echt veel toeristisch heb ondernomen, DMZ toer de duidelijke uitzondering, toch heb ik het er fijn gehad, heel wat plezante gesprekken met Vietnamezen. Ik heb er ook een les koken gekregen, dat was mijn voorwaarde, als ik de dure toeristenprijs betaal voor een maaltijd dan wil ik ze zelf zien maken.
		</p>
		<p>W.
		</p>


	</div>

</div>

<br><br>

</body>
</html>

