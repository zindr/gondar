<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2015: Southern West Africa</title>

</head>

<body>

<div class="container">

	<div class="col-md-9">
	<br/>
	<br/>

		<p>
		Terug in Zuid-Afrika. Barberton, een veilig en wit stadje, en een van de weinig steden die aangeraden staan in de gids. Niet dat je dan moet verwachten het echt gezellig is, zoals dat in Europa is, hier zijn de steden vooral functioneel heb ik de indruk. Een paar grote straten, daar een paar winkelcentra op, en in Barberton ook effectief nog een ietwat koloniaal uitziende paar straatjes, vandaar dat het aangeraden stond misschien. Toegegeven, de weg ernaartoe, vanuit Swaziland, was ook wel in orde, met verschillende types rotsen, een eco-route als het ware. In het stadje zelf, tja, de oudere vrouw aan de receptie van de camping gaf aan dat het er doods was, er gebeurde niks. Wij zijn er op zoek gegaan naar internet, maar dat was toch een tikkeltje duur, dan maar op cafe en eigenlijk was dat wel ok daar, op het gemakske aan den toog. En daarna in een restaurant een vleesschotel binnengewerkt, want alles is hier vlees, zoals op zoveel plaatsen in de wereld, de vegetariers van bij ons moesten eens weten. En in dat restaurant zit het dan vol met wit volk, afrikaners, niet dat er in Barberton enkel witte rondlopen, verre van, maar dan zie je toch nog altijd een duidelijke segregatie bij iets simpels zoals op restaurant gaan. Ok, het kost iets meer, maar lekker eten voor 7 euro of ne fish en chips voor 3 euro, je zou denken dat je niet elke dag voor die fish en chips zou gaan, ook al ben je zwart. In de cafe, daar was het zwart, allemaal.
		</p>
		<p>
		En toen beslissen, wat nog te doen. Stillaan begint het einde in zicht te komen, in het westen ligt johannesburg waar we eindigen, en dan is de vraag wat je nog wil doen met nog een vijftal dagen. Kruger was een optie, maar we hadden al wildparken gedaan. The panoramic route. Ondertussen was de wind weer fors komen opzetten, en het idee dat je onder een gigantische boom stond was misschien een tikkeltje zorgwekkend, wel, het idee dat je in een 20 euro tent stond was op zich misschien al zorgwekkend. De boeken erbij halen, en de keuze was dan toch maar vooral op Kruger te focussen, een dag, misschien twee, het was niet zeker, vooraleer je effectief iets doet blijft het dikwijls toch maar wat onduidelijk over wat er mogelijk is en wat niet, zoals welke afstanden je kan doen bijvoorbeeld. Het gevolg was dan ook dat we weer vroeg op pad waren, voor de zon op was. Sjans, we moesten bij de ingang niet onmiddellijk beslissen of we 1 of 2 dagen zouden blijven, dus dat was handig. Vreemd genoeg kwamen we zo wel efkes in de problemen met de alcohol in onze auto, als dagtoerist mocht dat niet... we hebben dan ook schoon moeten praten om uiteindelijk die alcohol toch binnen te krijgen, het heeft efkes geduurd maar uiteindelijk dan toch geen probleem. Stel je voor, omdat je er niet snachts overnacht zou je plots twee flessen alcohol moeten dumpen.
		</p>
		<p>
		Kruger, ik zou er spontaan zelf niet voor gekozen hebben, maar het moet gezegd, ik zag het wel zitten. Bij het einde van ons ontbijt in een of andere rustplaats met restaurant zagen we stillaan de meute binnenkomen, veel volk, en het was nog vrij vroeg. Het is er wel goed georganiseerd, proper, er is water om bij te tanken en tafeltjes voor de picknick, en beestjes, hier en daar, aapjes, uiteraard, en verschillende soorten vogels. Ik werd pas echt enthousiast toen ik in de verte, verscholen, een hyena zag. Dat beest stond nog op mijn lijstje. Wat snel opviel is dat hier veel beesten zitten. Het is echt wel goed te begrijpen waarom dat dit park zo hoog aangeraden komt. Aan de ene kant doet het nergens aanvoelen als dierentuin zoals in Swaziland, en aan de andere kant zie je wel vlot heel wat beestjes, allerlei soorten. De wegen zijn vlot berijdbaar, de hoofdaders geasfalteerd en in het droge weer ook de tussenstukken vrij gemakkelijk te doorkruisen. Het werd ook duidelijk dat we het kamp Satara nog wel zouden halen, en dat we nog wel een tweede dag, of toch halve, zouden blijven. De camping is ook hier niet zo duur, en anders moet je ook buiten Kruger nog ergens een overnachting gaan zoeken. Vreemd genoeg moesten we niet bijbetalen voor die tweede dag, enkel voor de tent. En zo hebben we voldoende tijd gehad om alles te zien behalve de luipaard, althans, van grote beesten. Het was de moeite, nijlpaarden van dichtbij, neushoorns, maar ook leeuwen, van dichtbij, en hyenas, een hele troep op een paar meter, grote beesten. En ja, al de andere beesten uit de Lion King, behalve de stokstaartjes. Toen we in de late avond in het kamp achter de omheining een beetje rum aan het drinken waren kwam er plots een hyena doorgewandeld, op een tweetal meter. Plezant. En eigenlijk, er is wel veel volk, maar toen wij er waren was het me niet teveel. Je had echt nog momenten dat je alleen ergens stond, met beesten voor je, zoals bij de hynas, daar stonden we minutenlang samen met die troep, zonder ook maar iemand in de buurt. Ik kan me wel voorstellen dat het in het hoogseizoen misschien iets minder van dat is.
		</p>
		<p>
		Met Kruger achter ons gingen we onze laatste rechte lijn in, zuid-westwaarts. We hadden door Kruger te kiezen ervoor gezorgd dat er voor de rest nog weinig mogelijk was, vooral omdat ik perse toch minstens een drietal dagen in Johannesburg en Pretoria wou rondhange. De auto moest dan ook binnen, drie dagen voor vertrek. De Panoramische route lag gelukkig wel op onze weg. Het noorden ervan, dat begon alvast spectculair, met torenhoge rotsen die leken te zijn opgebouwd in grote schijven die niet helemaal netjes op elkaar waren gestapeld, in kleuren van groen en rood en bruin, sjiek. Krullende kronkelende wegjes door de natuur. Het was een goeie keuze van langs het noorden te komen. Ondertussen aan ons doel gekomen, de Blyde River Canyon met de 3 Rondavels. Ok, erg mooi verzicht, maar niet iets waar je lang moet blijven, en zo heel veel tijd hadden we niet meer, dus verder richting Graskop, en omdat daar de door Nederlanders gerunde hostel nogal duur was, toch maar verder richting Sabie, het weer zat ook niet mee. Misschien wel een tikkeltje jammer, Graskop gaf bij het binnenrijden wel een goeie uitstraling. Het was ook min of meer het einde van het schoonste stuk van de weg, fijn rijden hier in de natuur, golvend door het landschap. De watervallen, ze zijn er, veel, maar je moet er voor van de hoofdbaan dus hebben we er niet veel gezien. Het werd al weer wat later, jammer dat de eerste hostel niet meer open was, en de tweede, sjans, die wel, gerund door een beetje een vreemd manneke, misschien ook wat dronken, die de hostel net had overgenomen. Het maakte niet uit, nog efkes het ministadje in, winkelen, voor de rest was ook daar weer absoluut niks interessants, enkel praktisch zoals blijkbaar hier zoveel is.
		</p>
		<p>
		De laatste rechte lijn. De volgende stop zou Johannesburg zijn. Van Sabie naar Lydenburg, en misschien is er niks fatsoenlijk om te slapen, maar gewoon daar binnenrijden gaf onmiddellijk het gevoel dat het daar toch wel interessanter zou zijn geweest om te overnachten, het had er echt wel iets gezelligs, al is en blijft dat relatief hier in Zuid-Afrika. We zijn er eens doorgereden, maar de weg was nog lang en het was nog geen tijd om iets te gaan eten. Dullstroom was ook iets dat aangeraden stond, dat was onze volgende halte, hier het tegenovergestelde gevoel, sjans dat we hier niet hebben vastgezeten, wat een saaie boel. Eigenlijk was dit een mini mini stadje dat misschien wel voor meer dan 50% bestond uit winkeltjes en restaurants en zo, een heel aantal bussen met witte toeristen, nee, dit is maar niks. Ondertussen hadden we wel honger. Het was misschien nog eens tijd om eens iets fatsoenlijks te eten, en wellicht hebben we wel de goeie keuze gemaakt door hier ergens een zijstraatje in te gaan. Tripadvisor kende de plaats duidelijk. Het was lekker. Mijn lokale gehaktschotel smaakte echt wel. Voor het interieur zou ik het wel niet gedaan hebben, een beetje een cacafonie, maar ok, het was wel ietwat speciaal. In ieder geval, het was een goeie afsluiter voor onze rondtrip in Zuid-Afrika. In Johannesburg zou het wel weer standaard eten worden, geen restaurants.
		</p>
		<p>
		Onderweg naar Johannesburg toch duidelijk een ander soort van Zuid-Afrika, veel stedelijker dan we daarvoor gezien hadden. Een stad zoals Middelburg was al een beetje een aanslag op de zintuigen, druk verkeer, hectisch, op en top Afrikaans. Dit was duidelijk Barberton niet meer, hier waren een paar echte steden, en er door navigeren was een ding op zich. Het laatste stuk konden we wel de autostrade op. Hier is het telkens een beetje uitkijken hoe en waar je op de autostrades komt, de tolwegen staan aangegeven en ze zijn dus te vermijden, dus, dat vermijden we dan maar. Dat wil uiteraard zeggen dat het soms wel efkes toerkes rijden is door de stad. Met een gps is het wel niet zo moeilijk om de tol te vermijden. Dus, net voor Johannesburg weer hetzelfde, effe een paar ommetjes en ook daar ontsnapt aan extra kosten. Nog even zoeken naar onze hostel, nabij het vliegveld. Dat geeft ons dan de kans om nog de auto wat te wassen en zo, en dan in de ochtend binnen te brengen, dan is het niet te laat om ook nog verder de stad in te gaan. We zouden er nog drie dagen zijn, maar dan in tegenstelling tot wat ervoor kwam, drie dagen zonder auto, terug reizen zoals dat normaal wordt gedaan. De auto, het is wel gemakkelijk, maar toch zag ik ernaar uit van ook weer eens efkes zonder auto te reizen, zonder de druk die je meeneemt vanwege de auto die kan gestolen worden, of een ongeluk dat je ergens doet, ... 
		</p>
		<p>
		Het was eigenlijk een ideale plaats om die avond te eindigen. Ze hadden daar een stofzuiger om de auto wat presentabel te maken, en daar niets te kort. Vooral een grote meevaller was dat ze zonder problemen onze spullen zouden willen bijhouden. Dat wil dan zeggen dat we met kleine rugzak er drie dagen op uit kunnen trekken, om dan gewoon de dag van vertrek, zondag, even langs te komen om alles op te pikken. Met grote rugzakken zou ik eigenlijk liever niet in een stad als johannesburg rondkrossen, met kleine is dat al veel aangenamer en geeft dat toch wel een veiliger gevoel. De auto afleveren ging vrij vlot, misschien achteraf gezien een beetje vreemd dat we nog niet eens een bewijs hadden gekregen dat de auto was binnengeleverd, maar goed, dat zou wel in orde komen. De deuk in het wiel dat we opgedaan hadden in Lesotho hadden ze gezien, maar we waren verzekerd, dus dat zou in orde moeten komen. En dan sta je daar, met een kleine rugzak in de luchthaven van Johannesburg. Wat je dus blijkbaar niet moet doen is aan de toeristendienst gaan vragen hoe je in de stad kan geraken, erger nog, tot in Soweto. Blijkbaar kan de daar enkel geraken met een taxi, en de gastvrouw van het hostel had al prijzen gegeven, dat is niet goedkoop. Nochthans, ik was ervan overtuigd dat je daar toch ook zou moeten geraken met van die kleine busjes. Zij gaf aan dat het te moeilijk ging zijn, misschien bedoelde ze eerder te gevaarlijk. Ik werd gelukkig iets later aangeklampt door ne zwarte kerel die mij graag een tour door Johannesburg had verkocht. Die kerel had door dat dat niet ging gebeuren maar heeft ons ineens wel geholpen van de busjes te vinden en vandaar was het eigenlijk allemaal behoorlijk vlot. Nee, dan kost het geen 500 maar 30 of zoiets. Het busje in, iets later was het vol, vertrekken, niet zo ver, daar effe rondvragen, ander busje in, de hele stad door, tot in Park, het centrum, daar effe rondvragen en weer opnieuwe een busje in, tot in Soweto. 
		</p>
		<p>
		Alles ging vlot, al is vlot misschien een klein beetje eufemistisch. Deel 1, tot in Kempton Park, was geen probleem. Daar was het wel efkes rondvragen maar uiteindelijk ook niet echt een probleem, een buschauffeur weet ons te vertellen welke busje het zou zijn en waar af te stappen, in ons geval blijkbaar de laatste halte. En daar was het weer effe zoeken, het was niet waar ze ons eerst naartoe wezen, maar iets verder, langs de baan. Het is hier overal busjes, overal busjes. Maar ook dat bleek geen probleem. Wat wel duidelijk is, naar het centrum rijden is duidelijk en lukt dus ook vlot, van het centrum weg, dat is een andere zaak. De bus ingeraken is dan simpel, maar waar eruit. Naarmate de kilometers vorderden begonnen we toch al eens te polsen bij de andere passagiers of die wisten waar we moesten uitstappen, en toen begon het. Ze wisten het ook niet, wel, ze wisten eigenlijk niet wat we wilden. Voor je het weet krijg je van drie vrouwen advies die alledrie eigenlijk niet echt weten wat je wil. We wisten waar we moesten zijn, zij geven dan maar advies over al die hotels die je daar vindt. Plots zien ze daar wat witte toeristen lopen en dan was hun advies van daar uit te stappen. Niet dat dat op zich noodzakelijk zinvol was, maar goed, ze wilden ons helpen, dat was duidelijk. En uiteindelijk was het wel een goeie zet van daar uit te stappen, dat bleek in het toeristische centrum van soweto te zijn. Die toeristen daar waren op tour, en hun gids kon ons wijzen naar de hostel waar we moesten zijn. Ze belde eerst iemand op om ons te komen halen, vreemd, het was maar een tweetal kilometer, maar goed, misschien niet veilig, dat is toch altijd iets dat hier wat boven je hoofd hangt. Achteraf gezien was dat echter op dat stukje soweto echt niet nodig. De straat door, de spoorweg over, en daar waar al die tientallen toeristen zaten, daar was het. Er was nog plaats in de dorm, jammer dat we onze tent niet bijhadden, tja, dan hadden we er wel mee moeten sleuren natuurlijk.
		</p>
		<p>
		Soweto was duidelijk niet meer het Soweto van weleer. Ongetwijfeld dat je hier nog wel slechte wijken vindt maar al bij al was de plaats waar we waren sliepen behoorlijk relaxed en het miste toch wel de grauwheid die je van achtergestelde gebieden mag verwachten. Misschien was Soweto eigenlijk wel de beste plaats om naartoe te gaan voor de eerste dag Johannesburg. We zijn er een wandelingske gaan maken, niet te ver, om iets te gaan eten en daarna ook voor een fles bier ergens. Het had wel iets, vriendelijke mensen. Je hebt hier van die lokale plaatsen waar je wat pap kan krijgen met stoofvlees of zo, of iets anders, alles heel erg basic. Effe bestellen, daarna wat geld doorheen de tralies en wachten. Je kan er zitten, in het hoekske. En dat wil ook zeggen dat er wel zijn die iets vragen of uitleggen, vriendelijk en relaxed. Het bier, dat komt uit de winkel, en dat kan je ook ter plekke drinken, op een klein houten stoeltje, ook hier, geld door de tralies. De eerste keer was de kerel achter de tralies niet echt zo vriendelijk, het leek of het de dag erna beter was, alsof hij gerustgesteld was dat wij dat allemaal prima vonden, zo basic een fles bier drinken. Die namiddag zijn we ook het centrum van Soweto ingegaan, het loopt daar vol met toeristen, hier leeft Mandela nog, en nog iemand die beroemd was, iemand die doodgeschoten werd door de politie. Er was daar ook een museum, wel, wij zijn een fles bier gaan drinken. Het stonk er misschien een beetje naar pis, maar echt was het wel, op het terras. Soweto, voor het stukje dat wij hebben gedaan was dus uiteindelijk behoorlijk cava. 
		</p>
		<p>
		Het hostel, tja, dat was misschien iets minder mijn ding. Wij waren ergens anders iets gaan eten, de meeste toeristen doen dat wellicht in het hostel, dat werkt zo met hostels, een heel deel van hun inkomen. Ze trekken daar heel wat volk aan. Dat was ook zo voor de verhalenavond, ik weet niet wat dat was maar iemand die bekend was in de muziek kwam daar iets vertellen en voor de rest werd er wat gezeverd over hoe iedereen het zelfde zou zijn en zo. Ik wilde het niet allemaal horen, teveel bla bla waar ik niks van kon maken. Toen ik iets verder op een bankje wat zat te genieten van op afstand, dan komt er zo ne jonge gast voorbij, en zomaar uit het niks komt hij mij een hand geven. Vriendelijke mensen. De hostel, hmm, dat was alles erg hostellerig. Ze doen daar uiteraard uitstapjes en ik denk dat het daar big business is, vooral omdat je hier niet zomaar overal zelfstandig naartoe gaat vanwege de veiligheidsproblemen. Er is een wandeling door het centrum, maar daar kwamen we van, en een fietstocht door de getto, door de township. Dat was eigenlijk de bedoeling, van zoiets te doen. Het was niet goedkoop en het blijft een toeristentour. Misschien dat de felle zon ook niet echt uitnodigend was om op een fiets te gaan zitten, temidden van een toeristenmeute. 
		</p>
		<p>
		Voor ons zat het er op, terug de grote stad in, wel, eerst het busje zoeken en dan de hostel. Deel 1 was geen probleem, deel 2, het vinden van de hostel, dat bleek niet zo voor de hand te liggen. Het busstation uit, de straat in die we moesten zijn, maar de nummers klopten niet. Blijkbaar was het toch nog een stukje lopen, maar wat ook bleek, het zou er niet echt veilig zijn. Hmm, tja, dat was dus ons plan dat in duigen leek te vallen. Een internetcafe binnen, en die kerel van dat internetcafe moest er eens mee lachen dat het er niet veilig zou zijn, ok, maar op internet uiteindelijk heel wat verhalen van de problemen in de buurt van het hostel en van in de hostel zelf, tja, wat doe je dan. Ergens hadden we altijd nog wel de optie van naar de hostel bij de luchthaven te gaan, dus nog geen paniek. De hostels in Pretoria waren volboekt. Geen idee wat te doen, dat gebeurt wel eens op reis. Bij de receptie van een lokaal hotel lieten ze verstaan dat het er 's avonds echt wel niet veilig was, tja, als zij dat ook al zeggen. Beslissingen uitstellen dan maar, gewoon richting pretoria gaan en daar zien, misschien dan 's avonds terugkomen naar de luchthaven, er was een snelle trein tussen de twee. Eerst dan de trein naar Pretoria.
		</p>
		<p>
		Je stapt hier zo wel van het ene uiterste in het andere, een hectische markt met veel ruwe kantjes en iets later een moderne trein waarin je blijkbaar nog niet eens iets mag eten of drinken. Daar bleek een vrij hoge boete op te staan, sjans dat de kerel die er ons op wees, iemand van het spoor, er niet teveel problemen om maakte. Het duurde niet lang en we stonden weer in een andere stad, Pretoria, minder gevaarlijk naar verluidt maar misschien ook niet zonder zonden. Om toch wat informatie te krijgen zijn we eerst naar de hostel gegaan die er het meest populair was, al was die vol volgens hostelworld, en wat bleek, niet vol, dat zat mee, normaal was er geen reden om hier ook nog eens te komen kijken en ineens wat ons probleem van slaapplaats vinden opgelost. Het kan verkeren. We moesten er wel een vrijgezellenfuif bijnemen, althans, er sliep daar een bende jonge gasten en met zoiets kan je op vanop aan dat het er nog lawaaierig gaat worden. Het was nog vroeg genoeg, de bus naar het centrum. Blijkbaar was er die dag voor het parlementsgebouw, onze eerste stop, een concert, met standjes van heel wat landen, en voor de rset was er onze wandeling tot in het centrum, veel is er in Pretoria niet te zien, en ik denk dat we het bijna allemaal hadden gehad op een paar uur. Maar voor wij was het de moeite. Vlak bij onze hostel, een beetje weg van het centrum bleek 's avonds ook ietwat een uitgangsbuurt, dus daar zijn we nog iets gaan drinken. En zo zat die dag er ook op. De nacht, de nacht was rumoerig, er was het een en ander aan de hand maar ik ben er door geslapen.
		</p>
		<p>
		Het zat er weer bijna op, de laatste dag. Eerste de trein terug, via Sandton en Rosebank op weg naar Kempton Park om verder onze rugzakken op te halen. En zo wordt weer duidelijk hoe diverse dat Jo'burg is, deels ruw en arm, en ongetwijfeld hebben we het ruwste niet gezien, en deels sjiek en netjes. Zo was het zeker in Sandton, sjieke winkelcentra. Dat was deel 1, een soevenier zou je er niet vinden. Daarna met het busje verder naar Rosebank, wel, met twee busjes. Hoe de busjes hier wel en vooral ook niet rijden is niet altijd duidelijk. En je hebt hier inderdaad wel een beetje hulp nodig. In Rosebank was er de zondagmarkt, tja, iets om te doen. De plaats om chinees of mozambieeks of zo te eten, allemaal van die standjes, en voor de rest alle mogelijke prullaria voor de toeristen. De jacht naar soevernirs zou hier toch succesvol mogen zijn, maar ook dat niet. En zo was het tijd om stillaan ook het centrum achter ons te laten. We waren nog in een stuk, dus, het gevaar getrotseerd en er goed uitgekomen. Het is toch wel intens, vooral het zuidelijke deel rond Park, en interessant, de verschillen met de rijkere gedeeltes. Daartegenover staat dat het toch echt wel niet zo tof is van bijna voortdurend een beetje de beperking te voelen van het gebrek aan veiligheid, bij alles wat je doet is dat toch altijd wel iets waar je mee bezig bent. Al moet ik wel toegeven dat ik eigenlijk niet echt iets gezien heb van problemen, en de mensen zijn en blijven er vriendelijk.
		</p>
		<p>
		Dus, van Rosebank naar Kempton Park en verder door naar de hostel. Dat bleek nog een avontuur te worden. In reizen zijn het doorgaans niet de toeristische trekpleisters waar je het meest aan over houdt maar eerder de intense momenten, waar alles onzeker wordt, waar mogelijk vanalles mis kan gaan, en dat was zo een moment. Het begon allemaal toen we de bus wilden nemen. Dat bleek niet zo heel erg rechttoe rechtaan, ondanks dat het op de map wel zo zou moeten zijn, dus ofwel via Alexandra ofwel helemaal om via Park. We hadden ons bij de buschauffeurs geinformeerd en het bleek wel mogelijk via Alexandra, al leek het toch niet zo heel heel duidelijk. Ze praatten onderling wel over de mogelijkheden. De buschauffeur verzekerde de ons dat het wel goed kwam, ook nadat we te kennen hadden gegeven dat we niet de meest onveilige situaties zouden willen opzoeken. Het busje vertrok, eerst door sjieke buurten, we hadden het er nog over, duidelijk geen probleem. Gaandeweg begon dat wel wat te keren, straten werden ruwer, meer verval, meer armoede, het busje werd ook steeds leger. Alexandra, was dat niet waar ze van die toeristische tours naartoe doen, van die townships... hmmm... zo zag het er naaruit. We zaten nog alleen in het busje en dat geeft niet onmiddellijk dat fijne veilige gevoel als je in zo een township zit, zeker niet als dat busje dan stopt en de chauffeur zegt dat hij samen met u nog een ander busje gaat nemen. Vreemd, maar op zich nog ok. Wij een auto in, een soort gezamelijke taxi. De chauffeur dronk bier, ook niet al te geruststellend, maar goed. Toch maar al een paar keer gepolst hoe het zat bij de chauffeur die achter ons op de achterbank zat. Geen probleem, lachte hij, en de chauffeur... ook niet helemaal geruststellend. Hij betaalde ook voor onze rit. Uiteindelijk bleken we helemaal niet in gevaar en bleek de chauffeur echt wel supervriendelijk, een mozambiaan die geheel op eigen kosten en uit vrije wil er op zag dat wij veilig aan de juiste bus toekwamen, het was er dus waarschijnlijk echt niet veilig, maar met een beetje hulp van de juiste vriendelijke mense is dat ook geen probleem. Dit is een hoogtepunt, de township door, voor bijna geen geld, intens, echt, interessant... iets dat je wel vertelt de volgende keer dat je met iemand op cafe je reis kort samenvat, van de reis is dit doorgaans de helft van de samenvatting.
		</p>
		<p>
		Het busje in naar de volgende halte, daar effe wachten en wat bleek, er was zelfs een busje naar de volgende halte, niet zo ver van de hostel. Dat was eigenlijk niet zeker, dus ook dat was een meevaller, anders moesten we de mensen van de hostel opbellen om ons te komen halen. Jammer dat het zondag was, alle winkels gesloten, sjans dat de cafe open was, dat was zo een beetje de plaats om ons laatste geld nog op te doen. Ook weer tof, een authentiek plaatske, een babbel met een zimbabwaanse die er werkte en die een behoorlijk grauw beeld schetste van Johannesburg. Hier kan je gerust leven net buiten het centrum en nooit in het centrum komen, ze zeggen het zelf, het is er behoorlijk gevaarlijk op sommige plaatsen. Wij kunnen niet anders dan dat toch wel enigszins te geloven. Sjans dat die cafe er was, dat was het laatste wapenfeit, daarna naar de hostel waar haar ouders op bezoek waren. Na het bezoek waren ze zo vriendelijk van ons naar de luchthaven te brengen, dat was maar 8 kilometer maar je moet het toch maar weer willen doen. Ze hebben hun 100 Rand dubbel en dik verdiend, ons materiaal bijhouden voor twee dagen en ons dan nog een taxi doen naar de luchthaven. Het zat erop, het was goed geweest. Een land waar ik eigenlijk niet wou zijn, dat werd uiteindelijk nog een prima reisland, al moet gezegd, het weegt wel als je niet zomaar vrij kunt rondhangen. Maar we waren zonder problemen beland in het vliegtuig, met herinneringen aan fijna wandelingen in de prachtige natuur, een roadtrip door de bergen, beetjes op safari, intense momenten in de stad... het was goed geweest.
		</p>
		<p>W.		</p>

	</div>

</div>

<br><br>

</body>
</html>

