<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>
	
		<p>
		De eerste stap, de nachtbus vanuit Brussel naar Parijs met eurolines, de reis begon al in Brussel met al de taferelen met daklozen, druggebruikers, zatte mensen... op tijd in Parijs en vlakbij na tien minuten een bus naar de luchthaven, het kon niet vlotter lopen, ik was daar veel te vroeg mocht het allemaal niet zo belachelijk traag gegaan hebben... bijna te laat komen zoals vorige keer in de Parijse luchthaven heeft zo zijn voordelen, dan gaat het vooruit, nu allerminst... maar op tijd...		</p>
		<p>Aankomen in Antananarivo, midden in de nacht. Het zal wel een beetje liggen aan het feit dat ik altijd voor de goedkoopste vluchten ga, dat ik op zo van die vervelende uren toekom. Nu was het iets van een 11 uur 's avonds. En ik moest naar toilet, en daar begint dan de absurditeit, die toilet was aan de andere kant van de immigratie... ja, dat is dus aan de andere kant van die loketten waar honderden mensen staan aan aan te schuiven. Ik vermoed dat efkes buiten tegen de gevel gaan, op de landingsbaan, dat dat ook geen optie zou geweest zijn. Dus, dan sta je daar, met hoge druk. Maar het moet gezegd, de onzekerheid over het gratis verkrijgen van een visum viel wel weg, want ik had ergens gelezen dat een visum gratis was voor verblijf van minder dan 30 dagen maar ik zou er net een uur teveel zijn, voor mij waren het 30 kalenderdagen. Wel, het bleek te zijn dat ik verkeerd geinformeerd was, het waren wel degelijk 30 kalenderdagen voor een gratis visum. Dat ik op mijn papiertje 29 geschreven had leidde in ieder geval tot discussie, nochthans, ik zou in de ochtend om 1.30 terug vertrekken, dus ik zou de dag ervoor inchecken, dan ben ik in het internationale gedeelte... maar nee, dat sloeg volgens haar nergens op, vriendelijkheid ver zoek, maar het maakte niet uit.		</p>
		<p>Ok, de imigratie door, en dan geld wisselen. En dan... eens kijken of er vervoer is, en of dat er de dag erna zou zijn. Over Madagascar was er echt niet zo heel veel informatie te vinden op het Net. Ook niet over de aankomst op de luchthaven. Het zou volgens de mensen daar best zijn als ik de shuttle zou nemen, dat kon de ochtend erop en blijkbaar bleef het er snachts open, dat was al een opluchting, met van die kleine luchthavens weet je maar nooit... ik was in ieder geval de enige die daar zich ergens parkeerde, matje uitgerold en mijne warme trui aan, want het was er best fris... ik had moeten luisteren naar die kerel die met mij een praatje kwam maken en me suggereerde van boven te gaan liggen, verder weg van de deuren. Op zich hebben die nachten nog wel iets, alles word rustig, maar er zijn en blijven nog wel mensen hun ding doen. Enkel de koude, dat was nen tegenvaller. In de ochtend dan maar op zoek naar vervoer, maar ik vond buiten de shuttle niks. Tis niet dat ze niet hebben willen helpen, al was dat niet de beste hulp zoals nog wel zou blijken en al hoopte men op een financiele bijdrage. Ik had er moeten voor gaan, wandelen naar buiten en zien of daar ergens iets van dorp of stad zou zijn, dan weet je ook ineens dat er openbaar vervoer is, maar nee... ik koos voor de shuttle, en dat was toch wel een tikkeltje duur. Nu goed, een taxi was dubbel de prijs, en had ik die de nacht ervoor genomen was het ook nog eens een ietwat duurder hotel.		</p>
		<p>Wat meespeelde bij mij om toch maar die shuttle te nemen is dat ik in de vroege ochtend met celine had afgesproken, mijn couchsurf-host. Zij moest lesgeven, en dat begon vroeg, en ik had laten weten dat ik er zou zijn tegen de tijd dat zou naar haar school zou vertrekken. Celine is een franse die in de ivoorkust was geboren en nu lesgaf op een lycee, de franse taal. Bij haar zou ik alvast zowiezo de eerste nacht doorbrengen. Maar eerst daar op tijd geraken. Het werd dus al snel duidelijk dat ik het evengoed met een kleine busje, het openbaar vervoer, had kunnen proberen, dat zou een pak minder gekost hebben. Maar het zou wel degelijk veel veel langer geduurd hebben, maar dat wist ik toen nog niet. In Tana is het trouwens duidelijk, het verkeer staat hier op veel plaatsen stil, dan klagen ze in belgie al... en daar zit ik dan, alleen, als enige passagier, in die shuttle bus, maar ze zette mij wel af in de wijk van Celine, dat is dus niet zomaar in het centrum. Dat heb je wel met couchsurfen, tis niet zoals met hostels/hotels dat je dan onmiddellijk ook in de juiste buurt zit, meestal helemaal niet, dan zit je toch vooral een beetje van waar het te doen is af. Nu ja, het blijkt dat Tana eigenlijk snachts best wel een likje gevaarlijk is, dus wie weet was het er wel een plaats om gewoon binnen te blijven. Het probleem met zoiets is niet dat je niet buiten kan komen maar dat je dan altijd een taxi moet nemen. Dat terwijl ik graag gewoon door de straten dwaal. Maar goed... naar die residentiele buitenwijk dus. Ik was eigenlijk nog wel op tijd, toch in de wijk, maar toen begon de ellende. Aan die straatnamen was niet aan uit te kunnen en wat nog opvallender was, als je het aan hen vroeg, zij wisten het ook niet... en dan heb je dat ping-pong gevoel, je word telkens terug gestuurd, en nog eens... tis niet dat ze je niet antwoorden, de meesten geven een antwoord, maar het klopt meer dan de helft van de keren niet. Dus, uiteindelijk, ik zie het echt niet meer zitten, en de tijd was verstreken, ik was dus te laat... nu, ik vermoedde dat celine in die school daar werkte en heb het daar gevraagd, en dan gaat het plots snel, celine wordt gehaald, die begeleidt me naar bij haar thuis, en daar kan ik ondertussen een dutje doen, want de nacht was niet zo rustgevend daar in de luchthaven.		</p>
		<p>Twas druk bij Celine, nog ne tourist, ne fransman, wel, tis de moment om mijn beste frans boven te halen, dat is duidelijk. Hij had het bed, dus de zetel was voor mij. Ik heb hem niet veel gezien, eerst wat geslapen, daarna de stad in en savonds was hij al weg. Dat is toch ook wel weer een voordeel van couchsurfen, je zit daar in een echt huis, in een echte wijk, het geeft toch wel een ander beeld op het leven dan een hotel, het leven van de gegoede middenklasser dan toch. Het was wel een heel eind wandelen naar het centrum, ne kilometer of drie maar cava voor mij. Ik kon er niet zo goed aan uit, overal volk en straten, dat is uiteraard normaal in een nieuwe stad. Iemand neemt me bij de arm en zegt me dat ik best vertrek daar omdat het er gevaarlijk is, pick pockets weet je wel... tja, ok, ik ga toch wel niet op klaarlichte dag omsingeld door duizenden mensen schrik hebben, het mag er misschien gevaarlijk zijn maar als ik daar al niet ga lopen op klaarlichte dag wat zou ik dan daar in Madagascar kunnen gaan doen. Het deed me in begin wat vreemd aan, wandelen en wandelen. Maar de stad op zich ligt toch wel mooi, zo tegen de berg. En het had van die kleine steegjes, toch wel aangenaam. Maar zoals in Afrika wel meer, er was daar voor de rest niet echt iets... veel volk, veel van hetzelfde... en stillaan begonnen de verbazingen, dat is altijd plezant op reis. De straten groeien hier als het waren volledig dicht, al de handelaren verkopen hun waren letterlijk en figuurlijk op straat, je kan er nog amper door, en dan, weeral, nen truck die daar door moet, tja, dan wordt alles weer eens aan de kant geschoven, hele installaties worden weeral maar eens afgebroken, maar niemand die lijkt te zuchten of klagen. Het zal er wel gewoon zijn. En je hebt er toch niet echt veel anders te doen, dat is het leven van een verkoper, elke dag daar zitten met diezelfde mensen rond je.		</p>
		<p>De markt had ik na een tijdje toch ook gevonden, of toch een van de markten. En dat wil doorgaans etenstijd zeggen, ik moet toegeven dat het in het begin altijd moeilijk is voor mij om te beslissen waar ik ga eten omdat ik nog niet weet of ze me gaan proberen afzetten, hoeveel het eten kost, wat er zoal is. Wel, wat er zoal is, in afrika is er meestal niet veel, dus dat is zo moeilijk dan ook weer niet. Nu, ik moet toegeven, eigenlijk was er wel degelijk keuze. En naar mijn aanvoelen kon de prijs ook niet gigevantisch over de eigenlijke prijs gaan. Het werd dus rijst met gehaktbal, en een vleugje groenten. Dat was zo een beetje de event van de dag. Ik was ook de ietwat luxueuzere markt binnen gesukkeld, toch wel iets anders, en ook geen volk, maar het zal meer voor toeristen geweest zijn. En dan de weg terug proberen te zoeken naar huis, hier en daar ne winkel binnen gaan en hier en daar weeral maar eens de weg vragen want heel simpel of vlot liep het niet, meestal wist ik helemaal niet waar ik was en het is geen kleine stad, met overal wegen die kris kras lopen en dan nog eens bergop en bergaf. Terug die drie kilometer, en toen ik 'thuis' kwam met Celine wat kunnen babbelen, want die had ik nog niet lang gezien. Twas niet echt mijne stijl kwa vrouw maar ze was wel erg gastvrij en genereus, tja, meer moet dat niet zijn. Er was trouwens nog volk, die toerist was weg maar ne vriend van haar was daar, en die ging die avond nog met de vlieger vertrekken, dus daar nog wat mee gebabbeld en die heeft zo mee vorm gegeven aan wat ik allemaal zou gaan doen in Madagascar, want, dat wist ik eigenlijk helemaal niet. Het was ook een meevaller dat mijn host een lonely planet had, dan kon ik daar ook wat in lezen want ik had geen gids bij me, en de voorbereidingen via internet vielen ook erg tegen want blijkbaar bestaat er niet veel informatie over Madagascar... misschien wel franstalige, dat dacht ik achteraf aangezien het daar vol met franse en italiaanse toeristen loopt, voor die toeristen die er zijn.		</p>
		<p>Die avond was eigenlijk wel een goeie introductie, ook weer met dank aan couchsurfen... eerst effe verder op restaurant, ik zat er bij en dronk een pintjes, en verder hebben we na het afscheid van die kerel een taxi genomen en zijn op cafe geweest met ne vriend van haar, beetje ne oudere kerel die misschien net iets te lelijk is om de vrouwen te kunnen krijgen die hij zou zien zitten, ondanks dat hij toch wel behoorlijk rijk bleek. Nu ja, in afrika is voor een vrouw betalen vrij standaard, maar is blijkbaar ook niet helemaal zijn ding, althans, niet rechtstreeks, hij hield het op het betalen van de drankjes van vrouwen die daar rondhingen. Wel tja, ik was bij celine en kreeg ook drinken. Nu, het belangrijkste was dat ik zo ineens stond waar men daar uitging, en als ik men zeg, dan gaat het over de middeklasse en dus voornamelijk een wit volk, interessant. Er waren wel een paar zwarten, en indiers, doorgaans vrij goed gekleed, maar vooral veel wit volk, ik had die dag de hele dag niet zoveel wit volk gezien dan hier in een cafe, en de witte die ik zag, die zaten in van die dure autos. Maar het is duidelijk, er zijn er hier wel een heel deel. Die rijke kerel, tof dat die erbij was, die had ne auto en zo zijn we ook nog wat kunnen rondkrossen naar andere cafes... en gelukkig ook niet te laat naar huis. Toch zo een avond, als introductie in het expat leven, iets waar ik tot nu toe nog niet zo heel veel mee te maken kreeg.		</p>
		<p>Celine was de dag erop ergens naartoe maar liet me weten van smiddags terug te zijn, dus, ik dacht, dan wacht ik wel op haar. Nu, sommige van mijn hosts zijn nogal relaxed en in afrika krijgt iedereen wel wat de ziekte van het niet te nauw te nemen met tijd en van die voorspellingen over wanneer je ergens bent. Dus, het was na 2, en ik zat die tijd eigenlijk bij haar thuis te wachten. Tja, een beetje lezen in de lonely planet en wat prullen op internet, tis niet dat ik niks kon doen maar ik wacht niet graag. Toen ze dan thuis kwam gaf ze aan dat we misschien niet te lang moesten wachten om een busticket te boeken, maar tegelijkertijd duurde ons gesprek wel een hele tijd en ze maakte geen aanstalte om te vertrekken... ze zou met me mee gaan omdat ze ook nog in de stad iets moest gaan halen. Dus uiteindelijk vertrekken we, en ik laat mijn rugzak staan omdat ik dacht dat we nog terug zouden komen, ik ging dan ook op voorhand dat ticket moeten boeken volgens haar... ok, samen winkelen, en ticket boeken, maar toen bleek de tijd om terug te gaan naar huis voor mijn rugzak toch aan de korte kant, en toen moest ze nog effe het grootwarenhuis in, en daarna nog een boek bestellen in de boekenwinkel, en dat duurde en duurde, en toen, tja, toen was het eigenlijk te laat om met de goedkope bus te gaan maar moesten we nen dure taxi betalen... grmpff... het zinde me van geen kanten en dat zal ze zondermeer gezien hebben, tja, soms zit het mee, soms zit het tegen. Maar zij kent wel de prijzen van de taxis en naar het schijnt ben ik gene arme sukkelaar en kan ik ook betalen wat die mensen daar kunnen betalen. Dus, zij een over en weer rit afgepingelt voor ne kleine prijs en wij naar huis mijne zak halen. Misschien doordat ik er niet zo gelukkig mee was en dat te zien was, misschien zowiezo, maar ze bood me haar lonely planet aan... en dat was supercool, want ik was ondertussen tot het besef gekomen dat ik er toch echt niet veel van wist en dat beetje extra informatie zou wel eens van pas kunnen komen... ik van mijn kant wou het dan ook niet te moeilijk doen dus heb ik zelf de taxi wel betaald en ben dan terug naar de binnenstad gesukkeld, nog vrij goed op tijd, wel, eigenlijk net op tijd, maar alles duurt hier zoveel extra. Je moet er zijn om 4 uur, wellicht ben ik de enige die er dan ook om 4 uur is, maar voor 6 uur ben je niet weg, de hele tijd wachten, wachten is simpelweg de essentie in afrika, overal wacht je.		</p>
		<p>Er was me het zitje vooraan beloofd, dat had Celine voor me onderhandeld. Dat is niet zonder reden, want de busjes zijn niet gemaakt om lange benen in kwijt te geraken. Jammer genoeg, in afrika zijn ze uiteraard flexibel, dat zitje was ook aan iemand anders beloofd dus ik belandde achter de chauffeur, ondanks de vijf geruststellingen die ik eerder kreeg dat het niet zo was... nu goed, niks aan te doen. Daar zit je dan, tenminste toch ok met het linkerbeen dat ik naast de zetel van de chauffeur kon steken... het rechterbeen, tja, dat was afzien voor de 14 uur durende rit naar het noord-westen. Dat je hier in een fijn land bent is duidelijk als je gaat eten, iemand neemt je dan wel mee op sleeptouw als duidelijk is dat je duidelijk de weg nog niet goed vindt. En men praat hier niet constant met je, maar er is af en toe toch wel weer iemand die de moeite doet om een praatje te maken... geen uren, gewoon effe, en dat is toch echt wel aangenaam. En voor de rest tracht je ietwat te slapen, de aankomst was voor een uur of 6 in de ochtend voorzien, tja, maak dan daar maar 10 uur van of zo. De stad waar ik naartoe ging, Mahajunga, en waarom, omdat de avond ervoor iemand had gezegd dat het daar wel ok was, niet dat er iets te zien was, maar het was er wel ok. Dat veel van de nationale parken eigenlijk budgettair misschien niet echt wenselijk waren was ondertussen duidelijk, dus, dan neem je het van het echte leven, voor mij ok, dat is de laatste jaren meer en meer iets wat ik spontaan doe, in bussen zitten en ronddwalen.		</p>
		<p>Goed, aangekomen, afscheid nemen van de non waar ik een babbeltje mee had het laatste half uur bus en op zoek naar een hotel. Met die lonely planet van Celine had ik in ieder geval wel een idee over wat ik zocht, althans, dat dacht ik. Dat hotel was denk ik verhuist, ik weet het niet, het heeft in ieder geval wel wat geduurd vooraleer ik daar ergens was. Met de hulp van heel wat mensen geraakt je geleidelijk aan waar je moet zijn. En zo beland ik in het eerste hotel, een kamer die jammer genoeg wel dubbel is en dus ook dubbel betaald moet worden, voor een 7 euro of zo... de rest leek duurder, en dan de straat op, eten zoeken. Sommige mensen verklaren me wel eens voor zot vanwege wat ik allemaal eet, de hygienische omstandigheden zijn hier niet echt optimaal en mijn buiktyfus spuit was eigenlijk al een jaar vervallen, maar tja... hygiene kost geld, ik dus de markt op, een simpele maaltijd met hopelijk verse crab, en dat voor 70 eurocent, daar kan ik mee leven. Op straat was het voor de rest wel rustig wandelen, mensen lieten me doorgaans met rust, maar als ik iemand iets vroeg was iedereen wel vriendelijk en behulpzaam. Wel, de flikken hebben geprobeerd, je weet wel, pascontrole, het moest eens niet in orde zijn. Ik zeg, tja, dan moet je wel effe meekomen naar het hotel, ik zie het niet zitten van mijne pas zomaar in het midden van de straat te voorschijn te toveren. Nu goed, alles is uiteraard in orde, wat hadden zij gedacht. Voor de rest, weinig om handen. Wel, ik ben naar de grote baobab boom gegaan, nen boom van vele meters dik, meer dan 20 meter omtrek die boom. Jawel, bijna 22 meter omtrek! En maar een tiental meter hoog. Dat was het toeristisch hoogtepunt van Majunga. Zondag was ook een beetje het probleem van lege straten, gesloten winkels, maar gelukkig in de avond ook wel een volle kade waar blijkbaar de halve stad zebu kwam eten, dat is een koe-achtig ding dat hier als minisateetje wordt verkocht, lekker vlees, en voor de rest rondhangen, sommigen met bier in de hand en anderen gewoon rondhangen op de kade. Bier is hier niet echt duur, maar je kent mij... ik ben om de hoek gegaan en daar was het bier wel goedkoper als op de kade, en daar zat ik ook op mijn gemak, voor 80 cent 600 mililiter bier, het kan slechter, three horses beer, ofwel THB, het kon slechter. Het meest opvallende was dat die pint mij geen toeristenprijs gekost heeft, ik had nochthans veel gehoord over afzetterij, maar ik moet zeggen, het is er lang niet zo erg als in heel veel andere landen, toch niet in zoverre dat ik kon inschatten.		</p>
		<p>Ik had trouwens beslist van daar niet onmiddellijk te vertrekken, het was een beetje mijn acclimatisatie moment. De dag erna dus nog wat rondhangen, misschien is een maandag geen zondag. En dan maak je toch weer iets mee dat je helemaal in afrika doet belanden. Er komt een legervoertuig langsgereden, blijkbaar was daar waar ik was net een legerkazerne... en die kerels wuiven me om even langs te komen. Tja, je kan dan moeilijk dat negeren, dus ik even vriendelijk goeiedag gaan zeggen. Ze vroegen of ik mijn paspoort bij had. Tja, ik liet weten van wel maar maakte geen aanstalte om het hen te tonen. Ze gingen er blijkbaar vanuit dat ik het dus niet bijhad. Een beetje miscommunicatie op dat moment want dat bleef maar duren en de toon werd ook ietwat negatiever, vooral bij de commandant. Ik moest mee naar het bureau. Ik geef niet graag mijn paspoort af, ten dele omdat ik dat uit mijn broek op mijn buik moet toveren. Ik dus dat bureautje binnen, en het begon stillekesaan meer te gaan over dat zij honger hadden en dat ik hun misschien wel een maaltijd zou kunnen trakteren. Tis duidelijk dat dat een mogelijkheid was om uit de problemen te blijven want het was echt wel een probleem dat ik mijn paspoort niet bij had. Er kwam wat volk binnen, en er ging weer iemand buiten, en van de verstrooiing heb ik gebruikt gemaakt om mijn paspoort te nemen. Dus, ik laat hen weten dat ze mij blijkbaar verkeerd verstaan hebben, ik spreek dan ook geen frans eh... maar dat ik wel degelijk mijn paspoort kan laten zien. Erg verrassend, je zou verwachten dat ze dan een beetje ontgoocheld zijn omdat ze zo een gratis maaltijd aan hun neus zien voorbijgaan, maar nee... de toon werd ineens veel positiever, alsof ze opgelucht waren, en alles prima. Ik begrijp het niet goed, het strookt echt niet met mijn idee want het leek alsof ze opgelucht waren dat ze me niet moesten afzetten... vreemd eh.		</p>
		<p>Voor de rest heb ik daar wat rondgelopen, de hele dag. Er gebeurde op zich niet zo heel veel. Je hebt dan van die gesprekken met mensen die iets van je nodig hebben, hier zijn dat de pousse pousse, dat zijn van die gasten die een karretje voortrekken, te voet of met de fiets. De armoede is hier behoorlijk groot en veel mensen trachten een centje bij te verdienen als taxi, maar dan zonder auto want dat geld hebben ze niet. Het probleem daarbij is dan weer dat er gigantisch veel mensen datzelfde proberen, en uiteraard is er dan een over aanbod met alle gevolgen van dien, heel veel mensen die daar de hele dag zitten in de hoop van eens iemand te kunnen vervoeren voor een habbekrats. Nu goed, ondertussen besef ik dat ze anders ergens anders de hele dat zouden rondhangen, dus zo heel erg veel maakt dat niet uit voor hen. Maar tis toch wel een donker beeld dat je krijgt van het leven daar. Hetzelfde geld voor heel wat verkopers en verkoopsters, dikwijls verkopen zij dezelfde dingen, en dat uiteraard aan een lage prijs want de concurrentie is gigantisch. Concurrentie is er ongetwijfeld ook tussen de prostituees. Je ziet ze hier in sommige bars, met heel wat oudere blanke mannen en daar dan wat knappe jonge zwarte madammen bij, het zal duidelijk niet voor de knappe gespierde torso's zijn dat die madammen daar rondhangen. Op een bepaald moment terwijl ik op straat rondliep kwam er een knap meiske naar mij, geen idee hoe oud, ergens tussen 15 en 25. Ze vroeg me om hulp, om naar huis te geraken. Ik was niet geneigd van daar op in te gaan. Ze zei me dat ze studente was en geen geld had om naar huis te gaan, haar moeder was ook net gestorven en niemand kon haar ophalen en ze kende daar ook niemand. Tja, stel dat het waar was, dan was ik best wel ne smeerlap, want ik zag het niet zitten van haar de taxi te betalen ondanks dat dit helemaal zo duur niet was. Nu goed, ik vertrouwde haar niet. Ze bleef echter volhouden... s'il vous plait papa, probleme pour moi, pas de solutions... ze vroeg me verder of ze niet bij mij kon overnachten, het was ondertussen al aan de late kant en naar huis gaan zonder geld was geen optie. s'il vous plait papa, probleme pour moi, pas de solutions... ze zou met mij meegaan, bij mij zou ze veilig zijn... als man geeft dat dan wel een dubbel gevoel, het was dus echt wel een knappe en ze smeekte me om mee te mogen gaan. Maar ik bleef het vreemd vinden, want zoals ik haar al zei, het zou het geld probleem niet oplossen als ze bij mij bleef slapen, dus dat kwam ongeloofwaardig over, daarenboven vond ik haar frans nogal beperkt voor student te zijn en ze was knap gekleed. Mijn gok was dan ook dat ze zich prostitueerde en een andere mogelijkheid was dat ze bij mij op de kamer zou komen en dat ik dan toevallig bezoek zou krijgen van de politie, misschien minderjarig en mijne portefeuille gedecimeerd. Ik zal het nooit niet weten, ik heb haar laten staan.		</p>
		<p>Alweer een dag voorbij, met net voldoende vreemde gesprekken om het een succes te maken en af en toe iets vreemds. Zo bleek er in de ochtend dat de Malagashi vlag gehesen werd en bijna iedereen stond stil, ik kreeg te horen dat ik meer respect moest tonen en ook stilstaan, tja... tis natuurlijk niet mijn vlag. Ondertussen had ik wel al wat beter door hoe het er werkte met eten en drinken, wat er goedkoop was en wat niet. Vervelend was vooral dat er nogal problematisch werd gedaan over het kraantjeswater en ik wou het ook niet te ver drijven aangezien ik geen typhus spuit had gekregen. Maar er bleken toch wel een aantal goedkope alternatieven te bestaan voor het overdreven dure water, duurder dan bij ons. Het kon simpelweg niet zijn dat zij dat kochten, toch niet voor de meerderheid. En ik wist ook voor de dag erna wat ik ging doen, de nodige informatie voor een zij-uistapje had ik ingewonnen en ik wist ook wanneer en waar ik moest zijn om de avond erna de stad te verlaten. Dus, het einde in Majunga was nabij. Eerst nog ne nacht door. Ik sliep ondertussen in een ander hotel, vlak bij de bushalte, tot mijn verbazing goedkoper dan in het eerste hotel, en met wifi. Ik had hier een kamer voor 15000 ariary en wc op de kamer. De dag erna ben ik ietwat in het noorden naar het strand geweest, wel, niet echt naar het strand, het zou er een mooie omgeving zijn als ik de toeristendienst zou mogen geloven, het strand de grand pavoi en de kleurrijke rotsige omgeving cirque rouge. En het was ineens ook een mogelijkheid om het lokale vervoer wat te leren kennen. Met van die kleine busjes geraak je hier wel van plaats, met dank aan de informatie van de toeristendienst, want je kan hier niet aan iedereen uitleg vragen. Na een ritje ne een stevige wandeling en ik moet toegeven, het was er wel mooi. Het strand, hmm... tja, niet mijn ding, ik heb er mijn voeten eens heel efkes in het water gestoken en ben terug vertrokken. Op de terugweg zag ik hele hordes bussen binnenkomen, met scouts of zo... ik denk dat mensen hier vanuit de hele regio naartoe komen, het kleine strand dat ik daarna bezocht was alvast goed gevuld. Ik ben ook daar snel vertrokken, niks voor mij en ik moest terug om daar de bus te nemen naar het noorden.		</p>
		<p>De volgende etappe was Ankarana national park. Dat wil zeggen, eerst een ticket boeken, dus overal gaan vragen wat de prijs is en afbieden. Twas een beetje vreemd, je krijgt daar prijzen van 50000 en minder terwijl op het bord 65000 staat aangegeven. Wat de prijs ook was, ik heb mijn best gedaan en de laagste prijs heeft gewonnen. En dan, zoals altijd en overal in afrika, dan is het wachten, en nog eens wachten. Ik had beslist om een pint te gaan drinken. Dus, uiteraard, eerst de prijs vragen. 12000! Euh, daar kon ik niet aan uit, mijn kamer was niet veel duurder, dat kon gewoon niet waar zijn. Dus, toch maar om verduidelijking gevraagd, bier kost me vorige keer iets van een goeie 2000. Nu, wat blijkt, in madagscar zijn ze verandert van munteenheid, vroeger was het de Franc en nu de Ariary. Ik vraag dus de prijs in Ariary, want ik ken die Franc niet. Maar, niet te geloven, ze wist dat niet, het gaat hier over iemand die elke dag bier verkoopt en dat terwijl de Ariary wel degelijk de nationele munt is. Ik kon daar niet aan uit. Nu vroeg ik dat aan de mensen die daar nog zaten bier te drinken. Onwaarschijnlijk, maar vijf volwassen mensen en een rekenmachiene en het duurde nog een tiental minuten vooraleer er een antwoord kwam, ze heeft me gewoon het geld laten zien dat ik moest betalen... nu moet je weten, dat is nog het meest hallucinante van de zaak, 1 ariary is exact 5 franc, dus, dat is simpelweg delen door vijf, 12000 delen door vijf of het dubbel van 1200!! de rekenmachiene, ook onwaarschijnlijk, zelfs met rekenmachiene kon ze het niet uitgeteld krijgen, jawel, 12000/5 was haar niet gelukt. Ook straf, dat wist ik pas achteraf, zowel de Franc als de Ariary stonden op het biljet afgedrukt, de Ariary in het groot en de Franc in het klein. Het kan niet anders zijn dan dat de mensen hier amper kunnen tellen. Interssant. Daarna heb ik nog wat tv gekeken in de lobby van mijn hotel, zombies en brad pitt, althans, tot de electriciteit uitviel, dus het laatste kwartier van de film hebben we gemist. Nu goed, het was te missen. En niet zo heel veel later kon ik de bus op, ah nee... ik kon wachten op de bus, ze stond er wel maar alles duurt hier belachelijk lang. Ik weet niet wat het probleem was, maar daar stond ik samen met heel veel anderen en heel veel bussen te wachten en te wachten en te wachten. Gelukkig dat hier en daar wel eens iemand wat kwam vertellen tegen me, bevoorbeeld ne gast die de zakken op de auto's bind. Ze hebben daar volk voor, die doen niks anders dan bagage laden en dat ook voor een habbekrats. Zijn familie zag hij amper, hij moest werken, en dat deed hij in de stad, ver weg van zijn familie, het lijkt hier wel een vrij constant verhaal. En uiteindelijk, na veel wachten, eindelijk begonnen ze met het afroepen van de namen... en dan is het instappen, en wegwezen.		</p>
		<p>Madagascar is vrij groot, dus, uiteraard, de taxi-brousse ging alweer de nacht door. Ankarana was een van de weinige nationale parken die vrij goed bereikbaar zijn. Er zijn heel wat parken die vele kilometers verwijderd liggen van de openbare weg, en daar geraken dat wil dan ook zeggen met een tour meegaan of zelf een auto huren. Tja, tis niet mijn ding, ook niet mijn portemonee, dus, dan gaan we maar naar de paar plaatsen die wel bereikbaar zijn. Ankarana was de plaats om de Tsingy te bezoeken, eigenlijk een rotslandschap, scherpe en gekartelde pieken van rotsen. Er is een grotere versie in het centrum westen, maar die is helemaal niet goed te bereiken en mijn inschatting was er toch hier maar voor te gaan zodat ik die andere zou kunnen missen als me dat zo uitkwam. Toen ik daar uitstapte, dat was een aantal uur voor het eindpunt van de bus, Antisirana, waar ik later ook nog zou naartoe gaan, toen stond ik eigenlijk al aan de ingang van het park. Ik ben dan gaan onderhandelen, maar dat lukte toch niet echt, van de prijs ging niet echt iets van af, misschien wel van de prijs van de gids maar niet veel. Dat heb je hier dus, overal, bij bijna alles wat je doet is een verplichte gids, en die betaal je uiteraard ook. Nu goed, eigenlijk moet je als toerist wel wat geld spenderen. Ik heb de boot toen wat afgehouden, de prijs stond me niet aan. Ik heb me daar bij op een bankje gezet waar blijkbaar al de gidsen rondhingen. En dan ben je daar mee aan de praat. Nu, zo maak je natuurlijk iets gemakkelijker deals. Uiteindelijk was er ne gast die een kleine prijsverlaging wel ok vond en ik zag dat ook zitten als hij me zou toestaan bij hem in den hof te camperen. Het is daar naast dat natuurpark uiteraard een toeristenbedoening en goedkope slaapplaats vinden is ongetwijfeld niet zo heel erg simpel, dus met deze deal kon ik wel weer verder. Het klikte wel tussen ons, die gast was goed in met zijn engels en het was echt wel interessant zoals hij het leven daar beschreef, geen fraai beeld trouwens, zijn studies stopgezet omdat studeren geld kost en met gidsen kon hij zijn familie onderhouden, althans als er klanten waren want de concurrentie was groot, veel gidsen voor weinig toeristen. Hij heeft met mij ook de grote toer gedaan, dat was een geste van hem, ongetwijfeld omdat het een aangenaam gesprek was tussenons. De rotsen waren in ieder geval wel eens cava om te zien, en voor de rest was het een ok wandeling maar kwestie jungle zeker niet spectaculair. Ah ja, ik heb er mijn eerste maki gezien.		</p>
		<p>Terug na een paar uur heeft die gids me ook nog aan een goedkopere maaltijd geholpen in het lokale restaurantje, want ze wilden me daar teveel aanrekenen en hij is met de eigenaars gaan praten... zo regel je zo een dingen, de vis was wel misschien een beetje rot, nog nooit zo een zoute vis gegeten, maar goed, de prijs was ongetwijfeld nog te hoog maar toch al weer een stuk minder dan eerst. Ondertussen heb ik ook kunnen opmaken dat de prijs die ik betaalde voor mijn bus nogal veel was, ondanks dat ze 20000 minder was dan geafficheerd, tja, ik leer hier bij. En ik was ook geinformeerd over de bus voor de dag erna, want ik had wel al een vermoeden dat ze me daar ook weer gingen proberen afzetten. Nu goed, dat is het spel in van die landen. Ik ben dan mijn tent gaan opzetten en had nog een plezante conversatie met de broer van mijn gids, ook ne gids die ik al eerder ontmoette, en ook uit de universiteit gestapt, professoren eisen dat je hun handboeken aankoopt en die zijn duur, en anders geen les. Zo krijg je uiteraard een school voor rijken, dat is hier de standaard, met alles, zoals in bijna alle corrupte landen. En dan zat hij blijkbaar ook nog eens met een vriendin die in de stad woonde en hij had geen geld om er naartoe te reizen, en dan had hij bij iemand anders ook nog eens ne kleine... die kerel was amper 20. Tis voor heel wat mensen hier niet gemakkelijk, de armoede is erg zichtbaar. Ik sliep er in de tuin, het huisje had meer van een krot en hut, de wc was een beetje plank voor een gat in de grond. Best wel interessant. Ik had trouwens sjans dat ik er de dag voordien niet was, blijkbaar stond er nog maar eens een veld in de fik en was het dorp bedreigt door de brand. Hier wordt veel illegaal gestookt, voor brandhout, om bos weg te doen om koeien op te zetten, voor nog wel wat redenen. En soms loopt het uit de hand, de branslucht was er nog altijd aanwezig. Blijkbaar was het hele dorp de nacht ervoor in rep en roer om het daar geblust te krijgen. De bevolking is er verdeeld over, de meesten vinden het een schande en verlies dat sommige mensen zoiets doen, maar ongetwijfeld zullen er toch een aantal van hen zelf mee meedoen.		</p>
		<p>De dag erna heeft mijn gids me nog op de bus geholpen, hij hielp er me de prijs te doen zakken en daarna weer een hele rit, nog 7 uur of zo, alles gaat hier zo traag. Dat madammeke naast mij ging hare kleine naar school doen, je moet het er maar voor over hebben, dat is uren in de bus zitten, uren, om uwe kleine naar school te doen. Niet dat het zo ver is maar alles duurt belachelijk lang. Je moet je dat voorstellen dat een bus overal kan stoppen, handig, dat wel, maar de bus is nog maar net terug in gang en ze stopt opnieuw. Geregeld wordt er dan bagage aan boord gehesen, op het dak of binnen, dat neemt ook heel wat tijd in beslag, en die busjes zitten dan ook nog eens stampvol zodanig dat zelfs op en afstappen vrij lang duurt. Zo wordt zelfs een beperkte afstand een hele reis. Maar heel wat uren later was ik dan eindelijk helemaal in het noorden, of toch bijna, Diego Suareze of ook Antsirana genoemd. De chauffeur gaf me niet het juiste bedrag terug maar dat kwam in orde na een vriendelijke discussie, hij had het liever anders gezien maar goed, hij mag proberen. En dan was het zaak van het centrum te vinden en een hotel te zoeken, dus, even wandelen want die busjes zetten je af op van die vervelende plaatsen zoals ergens aan de rand van de stad aan een tankstation. Zo een wandeling is eigenlijk anders wel een fijne entree in een stad, het geeft je een beetje een indruk van het stuk dat niet toeristisch is. Nu ja, toeristisch, hier is volgens mij niet echt veel toeristisch, er zijn wel toeristen maar dat weegt niet op tegen de rest, nog geen te grote invloed, toch niet waar ik ben geweest tot dusver. Eigenlijk, ik heb na de toeristen bij mijn host in Tana geen toeristen meer gezien, tenzij een paar op afstand aan het nationaal park. Sjans dat ik van Celine een lonely planet meekreeg of ik wist echt niet waar ik stond. Al moet ook gezegd, de prijzen en plaatsen zijn hier wel wat veranderd. Bij de toeristische dienst suggereerde me een minimumprijs die vier keer zo hoog lag dan in Majunga... slik... en de ene mogelijke uitzondering was blijkbaar dicht, nuja... blijkbaar zijn ze op de toeristische dienst veel vriendelijker dan geinformeerd, dus uiteindelijk voor 25000 een erg mooie kamer met gratis wifi, het kon erger... tijd om de stad in te trakken, maar dat is voor een volgende post.		</p>
		<p>W.		</p>

	</div>

</div>

<br><br>

</body>
</html>

