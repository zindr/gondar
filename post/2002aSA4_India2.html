<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2002 Southern Asia</title>

</head>

<body>

<div class="container">

	<div class="col-md-9">
	<br/>
	<br/>

		<p>Ik was dus terug in India, maar niet helemaal, Darjeeling. In tegenstelling tot de algemene tendens in india zoals ik die tot dusver had mogen meemaken blijken de mensen hier eigenlijk best wel vriendelijk, en nee hoor, niet in termen van 'voorbereiding tot het verkopen van ...' maar echt gewoon vriendelijk... het zit hier dan ook vol met Tibetanen en Nepalezen denk je dan, dat zie je dan ook aan het eten dat hier best wel smaakt in vergelijking met wat ik uit de voorgaande delen van India gewend ben geworden... nee hoor, Darjeeling, een stadje in de bergen waarheen ik ben geloodst met de hulp van mijn vriend de student waarover in voorgaande mail, uiteraard aan een voordelig tarief... je kan hier echt de berglucht opsnuiven, al moet je dan wel helemaal van boven op het topje van de berg gaan staan want als je twintig meter zakt waar het leger van jeeps hun weg baant door de steile straatjes dan blijkt dat de berglucht is verdwenen en in de plaats krijg je dan gewoon onuitstaanbare uitstoot... op bepaalde momenten echt je adem niet te nemen, maar je moet natuurlijk niet over de straten wandelen zoals de lokale bevolking met naar vermoeden een erg beperkte levensverwachting...		</p>
		<p>maar goed, ik klaag niet, de mensen zijn vriendelijk dus gaan we ervoor... en na mijn eerste 'vindt eetbaar voedsel'-moment heb ik ook kennis gemaakt met de eerste medereizigers... en je houdt het niet voor mogelijk, het gebeurt vrijwel nooit dat je een Belg tegenkomt en jawel hoor, een 30-jarige Antwerpenaar... dus de gekende moeilijkheden wat taal betreft, je weet wel, je gaat dan geneigd zijn toch enigszins nederlands te gebruiken, maar dat is een zo zeldzaam iets dat dit moeilijk is en erg vreemd aanvoelt, maar goed, aangezien een Antwerpenaar mijn dialect verstaat ging dat allemaal nog erg goed, iets later echter, een madam uit de West-Fluuten, jawel, het kon niet op, zeker niet toen dat waalse koppel binnenkwam, en daar zit je dan in een restaurant met vijf belgen, toch wel echt een zeldzaamheid... maar goed, waarom niet... ik in de hoop van een trekkingspartner te vinden... maar niemand bleek geinteresseerd, althans, niet voor de dag erop, die a'penaar enigszins maar die was nog wat ziek, net zoals ik trouwens, en misschien wel half de bevolking van Darjeeling als je moet afgaan op het gehoest dat je op dat bergje daar hoorde... dus ik, volledig lui gemaakt in Kathmandu heb het dan ook maar een dagje voor bekeken gehouden, en al maar goed, de dag erop was ik zo slap als een vod, ik had het koud, voelde me zwak en mijn benen bibberden terwijl ik het kleine heuveltje opwandelde waar de thee-plantages zich bevinden... dus van die dag heb ik ook niet veel te vertellen... het was dus echt een luie hersteldag... met als enige bezorgdheid zo vlug mogelijk herstellen, al deed ik daar voor de rest niet echt mijn best voor...		</p>
		<p>De dag erop, ik met Lars de man uit a'pen, de bergen in... en dit bleek echt wel een aangename tocht te worden, afgewisseld met lang niet meer gekend afzien van kou, vlagen van ziekte en totale vermoeidheid... maar je weet, als ik ga wandelen doe ik dat niet zomaar aan een slakkentempo, en wij dus bergop en bergop en bergop, en dan zien we daar ineens een boeddhistische non, niet dat dat zo speciaal was, althans, op zich, maar het was een blanke vrouw, een Nederlandse die duidelijk verheugd was na geruime tijd nog eens Nederlands te kunnen praten, vandaar wellicht haar aanbod van een theetje te drinken ... maar goed, al te lang konden we niet bij deze eerder interessante vrouw blijven zitten... dus wij verder, en iets verder zit daar zo een vrouw buiten met een sleutelhanger door haar neus, of hoe moet je dat anders noemen, iets dat dienst doet als snor maar dan van goud is... hmmm... 
		</p>
		<p>De trekking, zo kom je dan in al die heel erg kleine dorpjes met 1 tot een tiental huisjes die dan allemaal omgetoverd zijn tot hotel en restaurant... spijtig genoeg is de term restaurant hier vrij eufemistisch geladen... je krijgt hier hetzelfde eten, nog minder verfijnd klaargemaakt, dan al de Indiers twee maal per dag... toch echt wel niet te begrijpen, al moet ik er eerlijkheidshalve wel bij vermelden dat sommige toeristen die hele zooi hier best wel te pruimen vinden, maar geef mij de Thaise of Indonesische keuken maar hoor... Nu blijken wij dus aan een iets sneller tempo te marcheren dan in het gidsboek werd aangegeven, en we zouden de hele tocht op drie dagen kunnen doen waarvoor normaal vijf dagen voor waren uitgetrokken... wel, dat heb ik geweten, alles deed zeer toen ik uiteindelijk aankwam, ik was zeker niet genezen, ik had hoofdpijn, keelpijn, slijmen die groener waren dan gras, ik was op mijn staartbeen gevallen dus zitten bleek ook een klein probleem, en bovenal, ik had het koud en voelde me zwak... nu, ook daarin was ik niet alleen, mijne kameraad ging door dezelfde feestvreugde dan ik... en dat allemaal voor een duidelijk zicht op een bergketen, iets wat je in zekere zin ook in Zwitserland kan bewonderen, maar dan wel niet voor een paar honderd frank per dag... Alles werd afgesloten met een vrij irriterend ondanks door Lonely Planet aangerade hoteleigenaar die duidelijk een cashtekort had... maar de kamer, eigenlijk een living met zetels en salontafel, tv en nog zo van dieje, die was wel dik in orde.... En dan is het enige dat je nog rest de hemeltergend traag verlopende busrit naar huis.... de dag erop dus, nadat je zo ziek als twee oesters toch nog in extremis uitvindt dat het 6.30 is dat je bus vertrekt en niet 7.00, en als de hoteleigenaar GEEN WISSELGELD heeft, en je moet dat dan zelf gaan zoeken wil je niet te veel betalen, tja, kwestie van je dag goed te beginnen...		</p>
		<p>Maar de busrit was naar goeder gewoonte wel spectaculair, al was ze dan ook hoogst irriterend, ineens stopt die bus, halen die mannen het linkse deel van de voorruit uit de bus, misschien was daar een barstje in of zoiets, en even later ligt die voorruit dan aan diggelen in de bus... genoeg om iedereen op typisch aziatische wijze te zien toezien op het probleem, rustig kijkend naar hoe die ene gast het hele boeltje uitkeert, netjes alles uit de bus verwijdert en hoe dat dan allemaal gedeponeerd wordt zoals alles in de open natuur... als milieujongen, of gewoon, met een normale westerse opvoeding, moet je hier toch meerdere malen slikken als je hun gewoontes wat milieubeleid betreft vaststeldt. Nu wil het juist lukken dat het net nu begint te regenen, en dan zit je daar zonder voorruit, verkleumd van de kou, en al die takken zorgen dan voor een frisse besprenkeling van de voorste zeven rijen... en duren dat die rit deed, ik kan veel verdragen wat bussen betreft, maar nu was het duidelijk mijn dag niet...		</p>
		<p>Dan kom je in Darjeeling aan, eerder vroeg, dus nog tijd om een ticketje te regelen om onmiddelijk te vertrekken, maar die motivatie wordt dan toenemend getorpedeerd door de efficientie van het treinboekingssysteem, op hun voorgevel staat dan ook trots aangegeven dat ze enorm toeristvriendelijk zijn, maar na 2 uur wachten in lijn, ik weet al niet meer hoe lang, en na die gast te zien verdwijnen en dan al die andere gasten die dan dat kantoor niet binnenkunnen omdat die ene er met de sleutel vandoor is... man man man, het is hier soms echt toch wel efkes slikken... bureaucratie noemen ze dat dan denk ik, en demotivatie van de ambtenaren, waar heb ik dat nog gehoord?? Ik, nog steeds niet echt genietend van mijn dag heb het dan maar voor bekeken gehouden en heb me gestort op volledige apathie en volstrekt niks doen, en dat viel best mee... en de dag erna, ertegenaan, vroeg naar het treinstation, en daar gaat dan wel alles als een fluitje van een cent, probleem, net nu ik tijd heb gaat alles snel en efficient, dus dan zit je daar nog 5 uur, maar dat wachten werd al snel veranderd in een reeks uitputtende conversaties met Indiers die duidelijk niet van Delhi/Agra/Varanasi kwamen... nee hoor, ik werd steeds zekerder wat mijn eerdere assumptie betrof dat ik en de hele andere toeristenmeute in voorgaande steden slechts met het verkeerd soort mensen werd geconfronteerd... ze zijn er dus, de vriendelijke Indiers, en aangezien hun Engels vrij goed is zijn er doorgaans nog eerder interessante conversaties mogelijk, al komt niet iedere gesprekpartner voorbij de 'wat is je naam-'bariere... en jawel, de tijd vloog voorbij, weeral een kans om wat statistiek te studeren, die cursus die ik bij heb, en weeral gewoonweg weggepraat.... maar tja, ik kan toch die vriendelijke mensen negeren :-)		</p>
		<p>dus, dan ben ik nu in Calcutta, oftewel Kolkata. En anderen hadden het mij al verteld, het moest een aangename, vriendelijke, arme, vuile en smogrijke stad zijn... en eigenlijk, wederom valt het allemaal wel mee, die smogtrechter in Darjeeling lijkt me erger geweest te zijn dan wat ik hier al gezien heb, maar het is wel duidelijk dat deze stad niet dezelfde allures heeft dan Delhi, daar wordt je met ongelooflijke regelmaat, zeg maar uitgedrukt in termen van seconden tot minuten belogen en belaagd... hier is dat ondanks het stedelijke allemaal heel wat meer relaxed. En het was uiteraard weer visa tijd, Bangladesh, jawel, met wondermooie vooruitzichten die stad in, maar ik had sjans, zit ik daar met een 41 jarige duitser op de trein en die heeft hetzelfde lot als ik, maar met het toch wel niet te onderkennen voordeel dat hij die stappen al eens gemaakt had, al was hij niet erg lovenswaardig over onze verwachtingen... Nu, die gast had een gids van India, ik dus niet, en het localiseren van de ambassade was dus vrij snel in orde, vooral omdat het maar 2 km van het station vandaan was, aan het einde van 1 straat... dus begin goed, je weet wel... tot je daar die kerel ziet staan achter dat loket, je moet echt moeite doen om er zo ongeinteresseerd uit te zien... dat komt zeker niet natuurlijk. En door dat kleine ruitje was hij dan ook nog eens moeilijk te verstaan, de mensen hier kunnen dan allemaal wel vrij goed Engels, gemiddeld bedoel ik daarmee, maar hun uitspraak is dan wel zo Indisch dat je van de meeste mensen nog steeds geen fluit verstaat... en als je dan meneer vriendelijk er nog bij krijgt, een ambtenaar die antwoord vooraleer je je vraag gesteld hebt, en dat dan gewoon herhaalt indien je hem erop wijst dat dat misschien niet is wat je nodig hebt aan informatie, wel het is een manier om de dag te beginnen... nu, die duitser die bij mij was deed dienst als frustratie-geleider en gids tegelijk, maar blijkbaar waren er in de veelvuldige procedurele stappen toch wel enigszins enkele wijzigingen aangebracht, staan we daar plots in het verkeerde kantoortje met nog vriendelijker personeel dat blijkbaar Engels spreekt dat gelimiteerd is tot 'counter nr 5'... nee hoor, hulp moet je hier niet echt verwachten, en als je dan met de vraag zit, waar ik in Kathmandu al mee zat, kan ik hier een double entry regelen, dan is het antwoord abrupt en eenduidig 'single entry', iets wat dan klinkt door dat ruitje als 'sikeltrie' of iets dergelijks... iets later, en al iets meer verstaanbaar '2050 roepies', voor die duitser slechts 1 derde, blijkbaar doen de duitsers aan meer goede doelen werk in Bangladesh, ze hebben ze in ieder geval duidelijk liever, maar goed, die Amerikanen na ons moeten ook zoveel als ik betalen, man, dat was me een koppel, je moet ze je voorstellen als de meest doodnormaal uitziende Amerikanen van rond de 50, en de vrouw slaagde erin van volkomen oninteressante communicatie met mij te willen onderhouden, en dat terwijl ik natuurlijk in gedachten verzonken mijn probleem van single entry trachtte uit te werken... nee, deze vrouw kwam van het verkeerd land en vooral op de verkeerde moment :-) Maar het goed nieuws, je kan dan de visas gaan afhalen in de namiddag... toch wel cool, maar een paar uurtjes wachten, blijkbaar iets waar de Indische ambassade met hun 1 week plus extra ingebouwde frustratiedagen toch nog wel enigszins iets van kan leren...		</p>
		<p>In tussentijd hebben we dan een kamertje gezocht, mijn duitse reisgezel vol vertrouwen naar een gekend stekje, waarvoor ik dus maar al te tevreden over was... en daar de dormitory in, wel, goedkoper dan Delhi, dat was mijn doelstelling, voor de rest kon het me niet veel schelen... het viel wel onmiddelijk op hoe laid-back hier alles was... En wat doe je dan na een nachtreis, nog steeds wat ziekjes, een visa geregeld, maar wat rondwandelen zeker en proberen een of andere map van de stad vast te krijgen, ironisch genoeg impliceert dat dan telkens dat je het toeristenbureau vind, en dat is doorgaans eerder goed verstopt en niet noodzakelijk dichtbij de toeristen gelegen... maar niet getreurd, ik heb die handel gevonden, met die duitser zijn gids was dat dan ook niet zo moeilijk, en in tegenstelling tot de vriendelijke opmerkingen op straat 'welkom in india' gaf die vrouw achter de toog hier geen krimp al kreeg ik wel het fel begeerde stratenplan en dus kon ik weer verder, op zoek naar eten, tja, reizen is in vele opzichten telkens hetzelfde, en in india is dit gedeelte voor mij niet het meest voor de hand liggende... hier hebben ze dus ook al niet veel van wat ik al wel eens naar binnen wil spelen... maar ja, niks aan te doen en niet te klagen want ze hebben eieren en bananen, en wat wil je dan nog meer :-)		</p>
		<p>nu begin ik er toch wel vrij mager uit te zien, en samen met dat ziek zijn voel ik dat ook zo aan... ik ben dus nu zeker niet op mijn fitst, en ik beperk me dan hier ook tot wat wandelingen door de long-verruimende smog en wat zitten op het dakterras van het hotel.. een erg aangenaam hotel wat architectuur en dergelijke betreft maar de toeristen zijn zoals nog al wel eens het geval is, gegroepeerd en asociaal. 
		</p>
		<p>Ondertussen was er ook een kogel door de kerk. Ik heb dus ook enkele beslissingen genomen, de 5de december vlieg ik vanuit Calcutta op Rangoon, dus die datum staat vast, wanneer ik terug naar huis kom nog niet, dat zal van de beschikbaarheid in Birma afhangen, blijkbaar ging dat hier allemaal zo goed niet, dat regelen, Birma is dus niet de trekpleister bij uitstek en ook Brussel is niet onmiddelijk de gemakkelijkst te bereiken vlieghaven, tenzij dat je graag betaalt voor enkele extra tussenstops...		</p>
		<p>Ik heb hier vooralsnog niet veel gedaan in deze stad, maar ik kom dan ook zowiezo nog terug... daarstraks even door het coloniaal gedeelte van de stad gegaan, is wel mooi, mooie vervallen coloniale gebouwen die dan toch nog nuttig gebruikt worden als postkantoor, toeristen-treinticket-boekings-bureau of gewoon getto voor de lokale minder begoede bevolking		</p>
		<p>En beter nog, ik begin hier mijn weg een beetje te kennen, dat is goed voor als ik terugkom, maar nog altijd niet erg tevreden van het eten... en het is uiteraard niet dat alles in deze stad hier zonder mankementen is... zo wandel ik daarstraks die overvolle brug over de rivier op, en bij de voet van de brug staat daar een manneke met zijn spel helemaal bloot een piske te doen, maar dan wel midden in de straat, en waarom midden in de straat, wel, de vuiligheid die er uitziet als chemisch afval ligt daar zo opgehoopt tegen de kant dat je niet verder kan naderen dan twee meter... echt wel degoutante zichten die je hier soms te zien krijgt... en dan heb je het enkel nog maar over de vervuiling die mensen hier te weeg brengen... en nog niet over de armoede en over de smog... 		</p>
		<p>Ik heb me dan maar een klein beetje voorbereid op Bangladesh aan de hand van de lonely planet van die duitser, ik had nog steeds geen boek, het was niet mijn beste afpingelbeurt bij het enige boek dat ik gevonden had en de prijs bleek aan de hoge kant... wel ja, zonder boek gaat ook. Ik heb alvast wat genoteerd van Dhaka, dan vroeg slapen want ook vroeg op. 's Morgens vroeg vijf uur ben ik dan ook klaar voor de grensovergang dag... eerst en vooral een wandeling naar het treinstation van een klein uurtje, en interessant genoeg, rond dit uur in de ochtend zie je een totaal andere stad dan je door de dag of zelfs savonds ziet, je wordt geconfronteerd zoals geen ander moment met de absolute armoede als je daar iedereen op straat ziet liggen, ik herinner mij vooral nog dat ik voorbij een reeks mensen onder een brug gewandelt kwam en daar zag ik een jonge gast liggen van, ik schat, 20 jaar, met een arm af... en de wonde was nog open, nu je kan al weten dat onder zo een brug waar het de hele tijd stinkt naar de urine en waar iedereen alles doet, ongegeneerd, dat je daar niet de meest hygienische toestanden kan vinden... en dan ligt die kerel daar met dat stompje vol bloed en vlees te slapen... dat trof mij althans veel meer dan al die andere van ledematen ontdane mensen die hier in karretjes door hun kinderen worden voortgeduwd zonder te beweren dat dit enige vorm van menselijkheid in zich houdt... neen hoor, in de steden is de realiteit bijzonder hard... en als je niet echt goed kan tegen menselijk leed dan kan je best niet naar de Aziatische steden gaan, vooral niet 's morgens vroeg in buurten rond het station waar de armoede misschien het meest zichtbaar is...		</p>
		<p>Maar voor mij, kwestie van contrast, liep alles als een fluitje, netjes op tijd, dus niet echt te vroeg kom ik aan in het station, de beambte daar luistert naar mijn vraagjes als ik die over de schouder van dat irritant stuk Indier dat mij voorkroop roep, en ik krijg ineens een duidelijk antwoord, ik ga naar het volgende loket, en ja hoor, geen volk, onmiddellijk bediend, en dan het perron op, trein onmiddellijk gevonden, allee trein, het zag eruit als een stuk schroot waarop gisteren de mobiele en Kolkataanse versie van Pukkelpop werd gehouden... wat een puinhoop, maar goed, zo proper ben ik heden ten dage ook niet meer dus plant ik me daar maar tussen het afval... en alles gaat goed, op tijd vertrokken en na een doenbare treinrit vroeger dan verwacht aangekomen...		</p>
		<p>Eens aangekomen zou de rikshaw ellende beginnen maar dat viel allemaal wel mee, ze hebben me maar voor het dubbele in het zak gezet, 20 roepie ipv 10, en stonden ze daar met geld wisselen, 'je moet alles hier wisselen, indisch geld mag niet de grens over', wel, dat kan allemaal best zijn, geef me voor 300 frank bangladesh geld en de rest dat zie ik dan wel.... 'ja, je moet alles wisselen' x30 keer, nee hoor, denken jullie nu echt dat dat de enige keer is dat ik een grens ben overgestoken... zucht... stelletje liegende assholes... en dan kom ik net voor de grensovergang aan, sleurt daar ne kerel me binnen in zo een klein gebouwtje, papieren invullen en tegelijkertijd weer die hele rimram over geld moeten wisselen, ik begon ondertussen al serieus geirriteerd te geraken, dus mijn stem vertoonde al een specifiek soort bibber en ik vermoed dat het hem begon te dagen dat ik met hem geen geld ging wisselen, dat hij mij nu officiele papiertjes voor grensovergang voorschotelde of niet... wel sjans dat ik op de vorige plaats nog zitten afbieden had op de wisselkoers, van 100:100 tot 100:120		</p>
		<p>En daar sta je dan te liegen dat je blauw ziet, met 70 US aan roepie op zak.. 'ik, neen, geen roepie'.... en dan naar het volgende kantoorje, daar een tiental minuutjes gewacht en nu weer een vraag, en je verwacht dit niet van officielen maar van straatkinderen, heb je misschien een muntstuk van jou land voor mij... grrr.... nee, ik heb geen munstuk van europa bij voor jou... maar goed, als je alles maar met een lach doet.... en dan naar het volgende kantoortje, laadt je tas uit... en weer die vragen rond mijn roepies, wel, al mag het of niet, ik ging het hun niet vertellen, enkel wat ik bijhad aan dollar en euro, voor de rest zwijgen.... mijn rugzak open, vluchtig doorzocht, en de grens over, naar hetvolgende kantoortje, rugzak nog niet eens doorzocht, dan hetvolgende kantoortje, intensieve bestudering van mijn paspoortfoto die inmiddelijk een 5tal jaren oud is en waarop ik veel dikker van gezicht was... met baard en snor... tja, ik ben duidelijk, althans volgens hen, niet meer dezelfde, maar toch net nog genoeg om hen te overtuigen... oef... en dus na 5 a 6 kantoortjes was ik in Bangladesh
		</p>
		<p>W. 		</p>
		
	</div>

</div>

<br><br>

</body>
</html>

