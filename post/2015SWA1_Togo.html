<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2015: Southern West Africa</title>

</head>

<body>

<div class="container">

	<div class="col-md-9">
	<br/>
	<br/>

		<p>
		Mijn vlucht was op Accra in Ghana, waar ik 7 jaar eerder al was geweest, maar het was een goedkope vlucht en Accra ligt vlak bij Togo waar ik naartoe zou gaan, van het zuiden naar het noorden.
		</p>
		<p>
		Na een nachtje surfen in Accra en een vlotte set van trotro busjes naar de grens was ik op de middag aan de grens met Togo. Ik was toch weer content om in Afrika te zijn, de glimlach op mijn lippen in de trotro busjes, het bruist hier, leven op straat en vriendelijke interactieve gasten die mijn reis wat inkleuren, zo geraak ik wel weer aan de praat met iemand, iemand die me een boek cadeau doet wat ik weiger. Aan de grens tracht hij mij ook nog wat te helpen met het wisselen van geld, maar het wordt snel duidelijk dat ik daar waarschijnlijk meer verstand van heb dan hem, dus ik neem afscheid. Ik wissel ergens de nodige 20 euro om aan minstens 10000 CFA te komen wat nodig is voor mijn visa en ik kan de grens over. Wel, eerst nog voorbij de superonvriendelijke Ghanese kant van de grens, ze maakt zich ondermeer dik over het feit dat ze mijn geschrift niet kan lezen waar ik mijn job benoem. Maar goed, het is wellicht ook niet de tofste job, daar zitten en papieren invullen die wellicht amper ergens voor dienen en die daarna dan nog eens door een hogere in rang worden bekeken. Bij de Togolese kant ging het er veel hartelijker aan toe, ook hier moet je invullen waar je gaat verblijven maar in tegenstelling tot in Ghana waar dat echt serieus wordt genomen vullen ze hier in Togo zelf snel een hotel in om er vanaf te zijn, grappig. Mijn frans komt ondertussen moeizaam op gang. 
		</p>
		<p>
		Eens over de grens moest ik de rest van mijn geld wisselen. Ik hoorde 650, 655, 670... Sommigen gaven aan dat 670 niet zou kunnen, maar ik vond toch iemand. Die kerel deed vanalles met die briefkes en gaf daar nen hele uitleg bij. Ik moest dat eigenlijk allemaal niet weten, en na het overhandigen stak ik de briefjes terug in volgorde en telde ze na. Er was niet genoeg, ik vraag meer. Hij gaf weer nen hele uitleg en herstak die briefkes, ik begreep er niks van. Opnieuw herstak ik alles na het overhandigen en telde het na, er ontbrak nog geld. Uiteindelijk kreeg ik dan toch de resterende CFA, duidelijk een poging om mij te bedotten maar ik had mijn goeie wissel gemaakt. De briefkes zagen er ook echt uit. Dan vervoer, eigenlijk wist ik niet goed waarnaartoe maar blijkbaar was de stad niet ver van de grens, wandelafstand, dus, ik wandelde. Het werd behoorlijk snel duidelijk dat het niet echt het beste seizoen was om naar hier te komen, vanwege de hitte, het was middag en het was pokkeheet. Ik kan daar nogal goed tegen, maar dit was toch behoorlijk zwaar. Ik strompel verder en zoek ondertussen naar waar ik transport kan nemen naar Vepozo, waar er een camping zou moeten zijn. Het was een heel eind wandelen doorheen de stad, geholpen door vriendelijke security mensen die voor de bank zitten, de stad ligt haast volledig stil, in deze warmte wordt er duidelijk een siesta gehouden, ik, de zotte toerist wandel erdoor met mijn rugzak. Op de markt was er meer leven, en vervoer naar Vepozo, in een shared taxi, naar Chez Alice, ze kenden het, meer nog, die camping, wel, dat is dan ook de naam van de bus-stop. Dat werkt zo in deze regio, hier ben je weinig met addressen, hier heb je ijkpunten nodig, en blijkbaar is de camping van Chez Alice een van die ijkpunten, door iedereen gekend.
		</p>
		<p>
		In Togo geen tro-tro, de shared taxi dat betekent goedkoop de baan op maar wel met vier achterin en met twee naast de bestuurder. Comforabel is iets anders, vooral vanwege de doorgaans dikke madammen op de achterbank of de schakelknuppel van voren. Voor slechts 350 CFA geraak je dan toch wel een dikke 10 kilometer verder, dat is een goeie halve euro. Chez Alice was wat je ervan had kunnen verwachten, een toeristenhub, maar dan nu wel zonder toeristen want die zijn er niet veel vandaag de dag, je weet wel, het is crisis in europa en vanwege de problemen in Mali, Boko Haram in Nigeria tot zelfs in Niger, en vanwege Ebola, de toeristen zijn hier erg beperkt in aantal. Ik ben de enige met een tentje. Er zijn er nog een paar die net hun auto hebben verkocht, nog een paar met een moto, en een paar die hier in de buurt werken... ik was er niet alleen, goed om effe te socializen in de latere uurtjes, maar eerst de stad in, Lome. Dus, effe langs de weg gaan staan met een subtiel gebaar met de hand die suggereert dat ik misschien wel wil meegenomen worden. Ze stoppen, ik vraag de prijs niet, ik krijg netjes terugbetaald zoals zou moeten. Hier in Togo is het duidelijk nog niet zoals in heel wat toeristische landen waar de prijs gewoon afhangt van de kleur van je huid. Dat is wel aangenaam, al is het niet overal en altijd zo, op de markt denk ik dat ik soms wel ietsje teveel betaal, iets van 300 CFA ziet er verdacht veel uit als wat anderen voor 200 CFA kregen, maar goed, het kon veel erger, in veel landen is het veel veel erger. Als de taxi chauffeurs al niet profiteren van de toerist, tja, dat is al heel wat.
		</p>
		<p>
		De boulevard van Lome werd in mening toeristische gids wel toegejuicht, deels te begrijpen maar op zich vond ik het ook niet zo speciaal. Het nachtleven werd ook toegejuicht maar daar was ik niet fris genoeg voor, en uiteindelijk is dat niks meer voor mij. Ik ben dan ook niet te laat terug gekeerd naar mijn camping. Het was wel cava daar in Lome, de brede boulevard was niet vergeven van de autos of brommers, je kon er eigenlijk vrij rustig manouvreren. Een aantal straten waren best wel aangenaam om door te wandelen, maar eigenlijk weinig dat echt opvalt als je al eens in Afrika bent geweest. Wat wel weer opviel is hoe vuil het er kan zijn, met een stort langs de straten van de markt, met vrouwen die daar rechtopstaand op staan de piesen. Vuilbakken zijn er niet, openbare wc ook amper, allemaal niet nodig zullen ze hier gedacht hebben. Heel wat straten, zelfs in het midden van de stad, in het centrum, zijn eigenlijk niet gebetonneerd. Er zijn zelfs heel wat stukken braak liggende grond, spontane tuintjes, stukken die je eigenlijk op de buiten verwacht, en dat tenmidden van de stadsdrukte ietsje verderop. Veel te doen is er niet, maar je kan er wel goedkoop een pint gaan drinken, althans toch als je ergens gaat waar het een beetje op een nachtwinkel lijkt. Veel van de lokale gasten kopen eerder rum of gin, veel goedkoper om een buzz te krijgen. Maar er is duidelijk toch ook een deel van mensen die het zich gemakkelijk kan permiteren van een pint te gaan drinken, of iets te gaan eten. Ik ben gaan slapen, het bleek warm in mijn tentje, niet ideaal, in een tent is geen airco of ventilator en de muggen maken uiteraard dat je niet zomaar alles open kan zetten. De dag erna, zondag, dat was opnieuw een ronddwaal dag zoals zaterdag namiddag.
		</p>
		<p>
		Maandag, eindelijk kan ik naar het bureau voor migratie gaan om mijn visum te verlengen wat me gratis een multiple entry geeft dat voor een maand geldig is. Het was een beetje zoeken maar met de vriendelijke hulp van heel wat mensen ben ik uiteindelijk een bus op geraakt die me naar het bureau bracht, iets van een goeie 10 kilometer in het noorden. Tja, waarom moet zoiets 10 km uit het centrum liggen, waarom niet nabij de grens wat maar een paar kilometer is van het centrum, of in het centrum zelf. Bij aankomst bleek dan ook nog eens dat ik twee fotos moest hebben, maar goed, ze zijn hier voorzien, er staan van die mannekes klaar die daar hun brood mee verdienen, voor een goeie euro krijg je instant vier fotokes. Ik had ook graag de visa de l'entente gekregen, voor 25000 CFA een visa voor vijf west afrikaanse landen, maar dat blijft een beetje een loterij. Ik weet nog altijd niet of ik het zou gekregen hebben, maar hij gaf aan dat het misschien zou lukken maar dat het toch moeilijk zou zijn en dat ik de dag erna zou moeten terugkomen. Aangezien ik eigenlijk met zekerheid enkel Togo en Benin ging bezoeken heb ik het dan maar gelaten, dan moest ik wel de dag erna nog terug komen, maar dat was het dan ook, gewoon om mijn paspoort te komen halen. Misschien wel grappig was mijn bezoekje aan de bank. Ik ging geld wisselen, en de baas zag mij staan. Hij hielp me op weg met me te wijzen op de papierkes die ik eerst moest invullen. Het duurde en duurde, en ik dacht foert, ik ben ermee weg, die kerel is me dus achterna gekomen en heeft mij zelf bediend, de bankdirecteur die mijn wisseltransatie doet omdat ik niet wou wachten op het trage proces. Ze zijn hier toch vriendelijk.
		</p>
		<p>
		Om mijn dag voor de rest nog wat in te vullen ben ik naar Togoville gegaan, aan het groot meer. Dat stond aangeraden in de gidsen, maar ik moet bekennen dat ik niet goed weet waarom. De toeristen en expats die ik eerder op de camping al was tegengekomen hadden me al wel laten weten dat er in deze landen niks is dat je moet gezien hebben, maar van Togoville zie ik toch echt geen reden. De eerste opdracht was van met een bootje aan de andere kant te geraken. Ze vragen 5000 CFA, veel te veel en duidelijk een toeristenprijs. Ik probeer ergens anders nog eens, en vraag ook eens aan de lokale jeugd hoeveel het kost, 300 CFA. Tja, dat wordt nog stevig afdingen. Voor 2000 had ik ondertussen mijn prive bootje, en diezelfde prijs kreeg ik ook iets verder bij de normale lancering. Ik ben naar een andere lancering gegaan en heb daar op mijn gemak een discussie gedaan tegen die kerels, ok, ik wil gerust iets meer betalen maar het moet een beetje realistisch blijven, dat was mijn boodschap. Uiteindelijk heb ik er 500 CFA aan gegeven, en nog eens 500 om terug te keren. Tot dusver, ok. Dan sta je daar aan de andere kant, en tja, het is duidelijk een toeristische regio. Ik vond eigenlijk dat er niks te zien was, al was de paus hier gekomen om de kerk te zien waar maria zich laten zien heeft. De kerk is behoorlijk vervallen, erg van te zien hoe zelfs een toeristentrekpleister volledig vervallen kan geraken zoals alles hier in Afrika, triest. Het plaatsje zelf vond ik zowiezo niet echt spectaculair, cava maar vooral mensen die toch een centje willen verdienen aan mij. Ik heb er een fles bier gedronken, verrassend genoeg aan dezelfde prijs als elders. Nu ja, ik moest iets doen, anders zat ik weer te zitten in Lome.
		</p>
		<p>
		Dinsdag, het moment om mijn paspoort te gaan halen. In alle vroegte naar het migratie bureau, al had ik te horen gekregen dat ik er pas om 11 uur moest zijn, ik gokte erop dat het toch zou lukken, dan zou ik snel kunnen vertrekken naar Benin en hier niet nog een dag moeten rondhangen. En zo gebeurde, het lukte al was het een beetje moeizaam maar ik kreeg toch al een paar uur op voorhand mijn paspoort en ik kon vertrekken naar Benin. Het vervoer vinden ging vlot, eerst naar Aneho. Nu ik daar toch was bezocht ik het stadje kort, met haar markt met fetischen. Eigenlijk was er niet echt veel aan, ondanks dat het aangeraden was in de toeristengidsen. Maar goed, ook weer een plaatsje waar ik me nu iets kan bij voorstellen, nog effe iets eten en de grensformaliteiten beginnen. Het zag er ineens wel niet helemaal goed uit, de beambte van Togo vroeg naar mijn Benin visa dat ik niet had omdat ik dacht dat ook aan de grens te kunnen regelen. Dat bleek dus sinds kort veranderd. Hij had gelijk. Ik werd niet binnengelaten door Benin, prompt terug gestuurd naar Togo en dus naar Lome waar ik in het consulaat een aanvraag moest doen. Wel, het was behoorlijk debiel, maar goed, niks aan te doen. Ik ben in een taxi gestapt richting Lome, net voor de stad mijn rugzak afgezet aan de camping en onmiddellijk door naar het consulaat, dat ging open om 15h. waar ik net dan toekwam. Dit soort administratie is te gek voor woorden, gelukkig had ik nog twee foto's over maar het was behoorlijk onozel dat ik ook een geprinte versie nodig had van mijn vliegticket ondanks dat ik het kon laten zien op tablet. Dan moet je snel ergens in een cybercafe de traagheid der traagheid trotseren, met vervallen computers en ultra trage verbindingen, een half uur om twee pagina's te printen, maar ik was nog op tijd terug om mijn papieren in te dienen. Nee, ik mocht niet de dag erna terug komen om mijn paspoort te komen halen, dat stuk consul is zo tof van enkel vrijdag te werken dus moest ik vrijdag terug komen om mijn paspoort af te halen... niks aan te doen, omdat meneer of madam enkel op vrijdag werkt. Ik vind zoiets er echt wel over. 
		</p>
		<p>
		Wat te doen. Ik had nog twee en halve dag, te weinig om naar het noorden te gaan en te veel om in het zuiden te blijven. Het zat niet mee, met dank aan het migratiebeleid van Benin. Ik heb dan maar gekozen om de ochtend vroeg te vertrekken naar Kpalime, in de bergen op een paar uurtjes noordwest tegen de grens met Ghana. Ik was in die buurt al ooit geweest, maar dan aan de andere kant van de grens. Het stadje was me aangeraden, niet enkel in de gids maar ook door een expat maar dan vooral vanwege de relaxte sfeer en de mogelijkheden om uit te gaan. Na een onconfortabel ritje in een shared taxi kwam ik aan in het stadje, geen idee waar ik zou moeten gaan slapen. Dat is een beetje het probleem voor mij hier in Togo, als ik de lonely planet moet geloven is slapen hier nogal duur, weinig mogelijkheden tot camping over heel de regio en de hotels zijn toch niet zo heel goedkoop, betaalbaar uiteraard, maar toch. Bij het tankstation waar we belandden hadden ze me een paar suggesties gedaan en dan ben ik maar beginnen wandelen en rondvragen. De goedkope optie was blijkbaar volzet, de rest iets duurder. Dan maar wandelen naar iets dat op internet aangeraden was, maar blijkbaar wist amper iemand dat zijn, op de weg naar Klouto. Omdat ik niet enkel de weg vraag maar ook een beetje de kans openhoudt dat er andere dingen zijn, in een toeristische hub zoals hier zeker, daar is de kans dat er ook iets uit de lucht kan vallen, zoals ook gebeurde, uiteindelijk voor 1500 CFA in een kamer. De kamer was basic en geen wifi, maar toch, minder dan 3 euro en evenveel als ik voor mijn camping eerder betaalde, dat is niet slecht. 
		</p>
		<p>
		Het stadje, toegegeven, het had wel iets, niet dat er veel te zien was maar vanwege de jarenlange toeristische stroom waren er zeker voldoende mogelijkheden om een pintje te gaan drinken en het was groot genoeg om eens door te wandelen, en een pak pak pak kleiner dan Lome. De rasta's, die zie je hier ook verschijnen, de paar jonge blonde meiskes die hier zijn, waarschijnlijk vanwege een of ander vrijwilligerswerk, die hangen dan aan zo ne rasta. Er waren ook een paar andere toeristen die ik van ver heb gezien, maar al bij al behoorlijk weinig, zeker als je de voorzieningen bekijkt. Ik ben naar Klouto gewandeld, de berg op, toch tijd genoeg. Ik wist niet goed wat ik ervan moest verwachten maar er zouden daar vlinders zijn, watervallen, maar dat zou met een gids moeten. Ik mocht wel binnen voor 1500 CFA, maar het blijkt dan toch dat er eigenlijk zo op je eentje niet echt veel te beleven is. Een geluk dat ik ne jonge kerel tegenkwam, een jaar of 17, die niks beters te doen had dan met mij wat rond te hangen en me ineens een watervalleke te laten zien. Het was ook wel interessant, dat wat hij te vertellen had, het leven is er toch wel hard. De heuvel die stond aangeraden in lonely planet, ik snap echt niet waarom je daar tien minuten in zou steken, het deed mij althans vermoeden dat er voor de rest ook niet echt veel te beleven zou zijn. Ik zal het nooit weten want een gids voor mij alleen zou me toch teveel kosten, zeker om een wandelingetje te maken naar een waterval, ik heb er al wel andere gezien en de grootste in de regio iets verder in Ghana vond ik behoorlijk teleurstellend. Toen ik later vernam dat ook een gids vereist was om de berg iets ten zuiden op te klimmen heb ik ook dat plan laten varen. Het kasteeltje op de heuvel om de hoek, daar ben ik wel naartoe gegaan, maar daar mocht ik niet binnen van die kerels die daar het onkruid uit deden, ik geloofde er niks van maar blijkbaar moest je daar inderdaad in de stad een bewijs voor halen, of hen omkopen maar ik had echt wel het idee dat ik het zowat gezien had van de buitenkant dat betalen voor een paar ruimtes van de binnenkant echt wel verlies zou zijn.
		</p>
		<p>
		Zelfs in de bergen was het heet, niet zoals in Lome maar toch. De hitte was op mijn lijf geslagen. Onder mijn kleren had ik tweedegraads brandwonden, nooit meegemaakt. Blazen met vocht op mijn benen. Ik wist in het begin niet echt wat het was, en ik maakte me toch een beetje zorgen. Zonder internet op mijn kamer ben ik er niet toe gekomen om op te zoeken wat het zou kunnen zijn. Ik was met mijn medicatie in orde, behalve voor meningitis, en ik was uiteraard vergeten wat dat juist was, vaag herinnerde ik me iets van uitslag. Tja, ik had het beter wat beter opgeschreven, voor in geval. Toen ik in de namiddag terugkwam en mijn benen echt wel geirriteerd waren ben ik in mijn bed gekropen, na een fles bier. Eindelijk uit de zon, in alle rust, ben ik in slaap gevallen en toen ik een tijdje later wakker werd had ik eigenlijk geen zin meer om te vertrekken. Ik wist dat er niet echt veel te doen was, de enige realistische uitstap had ik al beslist van niet te doen en daar was het toch te laat voor. Ik ben eigenlijk gewoon in mijn bed blijven liggen, tot smorgens, een lange rustpauze. In de ochtend was mijn uitslag er nog maar mijn benen waren niet meer geirriteerd. Ik was klaar om terug naar Lome te gaan om daar mijn visa op te halen. Onderweg een apotheek binnengestapt en die stelde me gerust voor wat meningitis betreft, gewoon de hitte op mijn lijf, dus eigenlijk geen zorgen meer maken. Ik was weer fris genoeg en ben van de taxi stop buiten het centrum weer helemaal naar het centrum gewandeld. Het is dikwijls wel eens een meerwaarde van een stad te zien buiten het centrum, toch altijd een beetje anders, dat was ook hier het geval. 
		</p>
		<p>
		Het was nog ietwat aan de vroege kant, vanaf 15h. kon ik in het consulaat binnen. Ik heb dan maar weer een fles bier gedronken, tja, die dingen zijn hier niet duur, ze zijn koel en het is hier pokkeheet, en toch niks anders te doen. Ik hoopte dat het een beetje vlot zou gaan, erg vriendelijk waren ze daar vorige keer niet, en een beetje autistisch, zoals dat wel al eens meer gebeurd in de administratie. Alles ging vlotjes, al was ze weer niet vriendelijk, niet de consul maar de madam die vorige keer ook al mijn papieren had bekeken, ik weet nog altijd niet waarom ze in godsnaam voor gevallen zoals mij een consul nodig hebben. Soit. De laatste avond Lome, toch voor een tijdje. Ik had mijn visa en dus kon ik eindelijk naar het noorden. De bedoeling was van daar de grens over te steken en dan in Benin terug te zakken. Ik heb nog een tijdje geprobeerd om de bushalte te vinden, al wandelend, om een ticketje te boeken voor de dag erop maar dat heb ik opgegeven, beslist, ik zal morgenvroeg in de vroege ochtend wel een shared taxi nemen, als het vroeg genoeg is zal er nog wel een plaatsje voor mij zijn. Dan is het nog eens efkes op de camping waar ik al geen tent meer opzet maar enkel mijn muskietennet hang, te warm voor een tent. In de vroege ochtend in het centrum geraken was simpel, maar het was niet onmiddellijk duidelijk hoe ik aan de busstop zou geraken, dat lukte uiteindelijk wel min of meer, op een kilometertje wandelen na. Maar geen probleem, ik was op tijd voor een ticket. En daarna heb ik nog op mijn gemak kunnen ontbijten, rijst, met spagetti en een sauske met een ei, de standaard hier, soms met bonen. En dan konden we vertrekken in de vroege ochtend naar Kara in het noorden, wel, een groot stuk noordwaarts want in het noorden van Togo zou ik niet geraken vanwege de verloren tijd met dat visa.
		</p>
		<p>
		Voor een keertje is het dus een busrit, dat mocht wel, het was dan ook een hele afstand. Het bleek wel dat de bus niet helemaal doorreed naar Kara omdat er maar vier personen in de bus de hele rit wilden doen, dus werden we ergens in een shared taxi gestoken, geen probleem. Eens in Kara was het wel jammer dat ik niet door hadden dat we er al waren, de camping waren we ondertussen voorbij gereden, en die was 3 km buiten het centrum. Het was een heel eind terug wandelen, en als je dan ook nog eens verkeerd loopt omdat je bij een bord langs de weg met de naam van de camping ten onrechte denkt dat je daar dan moet inslaan... wel, het was er wel cava kwestie omgeving. De camping, daar was alleen ik, tja, geen probleem, er was wifi en ik had snachts mijn bewaker. Dus, zelfs voor slechts 1 iemand wordt er een bewaker opgetrommelt, en ik betaal maar 2.5 euro, je kan je dus al voorstellen hoe weinig dat zo iemand verdiend, in ieder geval minder dan 2.5 euro voor een hele nacht mij te bewaken. Gretig nam hij de banaan aan die ik hem gaf. Ze zijn het hier wel gewend, dingen aannemen. Eerder in Lome herinner ik me een taxi chauffeur die me niet gepast terug kon geven en uiteindelijk schoot hij er 25 CFA bij in, heel erg weinig, maar toch, hij lachtte dat het de allereerste keer in zijn leven was dat hij een blanke iets had gegeven, ik geloof het graag, hier is het enkel de andere richting uit. Wij zijn de rijken, en dus moeten wij betalen. De rijken daar, wel, die nemen geen taxis, die hebben een eigen chauffeur.
		</p>
		<p>
		Kara, wel, het is een stadje, dat is duidelijk, maar zoals zoveel plaatsen in Togo is het ook niks meer. Eigenlijk vond ik er maar niks aan, het miste zelfs een beetje de typische afrikaanse chaos, er was een poging gedaan om het allemaal ietwat ordelijk te maken op sommige plaatsen van de stad met een deels overdekte markt en zo, en een groot stadhuis, bijzonder groot, tja, de vorige president kwam dan ook van daar als ik me niet vergis en dat is iets dat zelfs in Europa al gevolgen heeft dus zeker in Afrika. Een avondje rondhangen in Kara was dan ook meer dan voldoende, genoeg om de straten wat door te wandelen en nog een fles bier te gaan drinken. Het was al donker toen ik me een brommertje moest zoeken om terug naar mijn camping te geraken, hier proberen ze iets creatiever de prijzen wat te laten stijgen, nog beperkt maar ze kennen hier toch ook een klein beetje de portemonee van de toerist. Voor mij was het dan een nachtje onder mijn muskietennet en me eens grondig wassen, op het gemak. Daarna was het zoeken naar vervoer richting Kande, het startpunt voor een bezoekje aan de Koutammakou, een UNESCO regio met speciale huisjes en vrij aangename natuur. Ik had misschien beter naar Niamtougou gegaan, daar was het markt en de hele omgeving kwam ernaartoe, maar goed, niet dus, ik stond ondertussen in Kande.  
		</p>
		<p>
		In Kande ben ik eerst naar de flikken gegaan, ik dacht dat ik daar mijn exit stempeltje zou moeten halen van Togo, dat had ik zo gelezen, maar dat bleek ook veranderd te zijn. Nu was er een post aan de grens, dus ik kon gewoon vertrekken. De politie verzekerde mij dat ik nergens nog moest betalen en dat ik gerust de hele weg zou kunnen wandelen, al was het wel ver, 28 km. Die informatie maakte het voor mij ook gemakkelijk om die kereltjes die zich opdrongen aan mij van mij af te schudden, de hele tijd probeerden ze hun gidskunde aan mij te verslijten, niet dus. Ik had de agent wel verkeerd begrepen, of hij mij, na een kilometer of zo moest ik ergens 1500 entry betalen, en ik dus in een bitsige discussie dat dit illegaal was. Uiteindelijk hebben ze de flikken opgebeld, zoals ik hen vroeg, en is het misverstand rechtgezet, ik betaalde en ik ben zonder gids en te voet doorgegaan. Het zou een hele wandeling worden, gelukkig was de harmattan op dat moment zichtbaar aanwezig, niet zo heel typisch rond deze tijd van het jaar maar blijkbaar was het een paar dagen ervoor nog uitzonderlijk zwaar met overal strakke wind die het zand doet opwaaien dat het zelfs pijn doet in het gezicht, nu was het gewoon wat overtrokken maar dat was goed omdat de zon dan niet echt doorkwam. 
		</p>
		<p>
		In ieder geval, ik ben beginnen wandelen in de warmte over de rode zandwegen. Er staat niet veel van bewoning, af en toe een klein aantal huisjes. Ik had voldoende water bij om te overleven maar het was dorstig weer dus heb ik onderweg wel eens iemand aangesproken voor wat water. Dat zorgt ineens ook voor aangename ontmoetingen, met de directeur van het lokale schooltje bijvoorbeeld, hij wist me ietwat in te lichten over de huidige economische situatie in de regio, en het feit dat er eigenlijk weinig gerealiseerd is met het geld dat van de toeristen wordt verdiend. De echte beloning moest vooral iets verderop komen als de Tata huisjes beginnen, de huisjes van de Tamberma die ooit dienst deden als versterkte woning vanwaaruit het huis gemakkelijk te verdedigen was. De huisjes zelf hebben iets van een fort, met een aantal defensief tactische ingrepen, maar ik weet niet of zoiets eigenlijk zinvol is. Als je tijd hebt tenminste, neem gewoon post rondom een huis, ooit moet men naar buiten denk ik dan. Maar goed, het zal toen wel ietwat nut gehad hebben. Er zijn hier een paar van die huizen als museum ingerecht, ik heb die niet bezocht, maar het zal niet verbazen dat in een land waar alles om geld draait ik zo ook wel in een huis ben geraakt. Iemand komt op mij af en suggereert me dat ik zijn huis kan bezoeken voor 1000 CFA, ik bied uiteindelijk 200 CFA aan en het is in orde, ik mag zelfs een slok van het lokaal gebrouwen bier en ik krijg ook de uitleg van hem die ik eerder op internet al had gelezen. Nu goed, ik vond het wel interessant en ik moest in ieder geval ook niet meer op zoek naar het museum, ik kon me er nu echt wel voldoende bij voorstellen. 
		Koutammakou en de huisjes
		</p>
		<p>
		Bijna in Nadoba biedt iemand op een brommer me simpelweg een ritje aan voor de resterend kilometer, geen gezaag over beloning of niks, toch wel relaxed hier. Eigenlijk best wel verrassend want toeristen kennen ze hier toch, al zullen de meeste toeriesten hier wel met gids en eigen vervoer door crossen wat ze veel minder toegankelijk maakt. Die kerel zet met af bij de flikken in het dorp die mijn paspoort overschrijven en er de nodige exit stempel in zetten. Ik ben officieel dus klaar om het land te verlaten. Het is wel nog een paar kilometer wandelen, dus ik heb eerst een fles bier gaan drineken die erg verrassend daar in het midden van niks ook weer net even goedkoop was dan in de meer verstedelijkte gebieden waar ik eerder was. Na mijn ietwat frisse pint ergens op een terras ben ik dan verder gewandeld, het werd al stillaan avond en ik moest een beetje uitkijken waar ik zou gaan slapen, maar dat zou ik wel zien, richting grens.
		</p>		<p>W.		</p>

	</div>

</div>

<br><br>

</body>
</html>

