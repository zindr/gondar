<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2015: Southern West Africa</title>

</head>

<body>

<div class="container">

	<div class="col-md-9">
	<br/>
	<br/>

		<p>
		Mijn vrije dagen die reis ik doorgaans, maar wat kan je doen met slechts 7.5 werkdag ? Veel kosten aan vliegen wil ik niet maken voor slechts een tiental reisdagen. En als ik alleen reis ga ik ook niet naar bestemmingen zoals Portugal, dan wil ik iets exotischer bestemmingen. En wat bleek, Kazachstan, dat zou het worden. Ik was er ooit bijna, maar toen ben ik er niet echt binnen gegaan omdat het bekend stond als een duur land waar op zich weinig te beleven is. Wel, ze zitten in crisis, met een euro krijg je nu 380 Tenge in plaats van 200 ongeveer een jaar geleden. Daarenboven is ook het visum voor reizen onder 15 dagen weggevallen. En ook niet onbelangrijk, ik wist een openff jaw Almaty - Astana te boeken voor slechts 260 euro. Eigenlijk lag het voor de hand, met de beperkte tijd die ik had, het zou Kazachstan worden. Het blijft natuurlijk wel zo dat er niet veel te doen is, dus grote verwachtingen heb ik nooit gehad. 
		</p>
		<p>
		Voor mijn eerste dag probeerde ik een host te vinden via couchsurfing wat ook lukte, een knappe madam met kazachse roots en haar zoon en vriend met russische etnische achtergrond. Dus bij aankomst met de bus naar het treinstation, daar mijn rugzak gedeponeerd, in dit soort landen kan dat erg goedkoop, slechts een goeie euro voor 24 uur. En dan wat rondhangen in de stad tot mijn host thuis zou zijn. Omdat ik zonder gsm rondreis is het echter niet altijd simpel van met de host ook de nodige communicatie te onderhouden, dus ik was behoorlijk content dat de toeristische dienst mij op hun wifi liet. Veel informatie was daar zeker niet te rapen, voor de rest. Over de stad, daar wisten ze in principe alles van, maar verder komen dan wat ik al wist was er niet echt bij. Uiteraard moet je naar de markt, en uiteraard zijn er enkele museums... maar het was mij al duidelijk dat er eigenlijk niet veel te doen was. Nu ja, maakt niet uit, alhoewel, dit zou bij verre de coolste stad moeten zijn, van kazachstan maar ook in de hele regio. Tja, coolste is niet noodzakelijk cool, centraal aziatische steden zijn nogal russisch en russisch is in meer dan een opzicht nogal saai, toch als je gewend bent aan de steden die opgetrokken zijn rond een gezellig centrum waar alles leeft en daarrond nog een paar gezellige plekjes die verrassen. Nee, hier lijkt het allemaal nogal monumentalistisch. Ok, de straten zijn breed, het verkeer op de meeste momenten nog best doenbaar en er zijn veel parken. Het is in zekere zin aangenaam rondwandelen maar geef mij maar compacte gezeligheid in plaats van het uitgestrekte. 
		</p>
		<p>
		Dus, bij de toeristische dienst, blijkbaar was het de verjaardag van de grote baas, 70, en daar hoort een feestje bij. Op nuchtere maag, het allereerste wat ik gedronken heb die dag, dat was italiaanse cava. Misschien is dat niet helemaal juist, die ochtend sliep ik nog wat op de luchthaven en daar had ik nog wat water over. Maar goed, de jonge gasten wisten dan wel niet veel, ik kreeg er ineens een soort schouwspel te zien hoe men zijn of haar baas viert, dat wil dus ook zeggen met pralines en zo, en iedereen samen op de foto.  Toch voelde het ook wat ongemakkelijk. Later kwamen ook de iets oudere mensen even binnen, maar niemand at mee met de pralines... vreemd. Er waren speeches, iedereen deed er eentje, vermoedelijk om te belichten waarom ze dankbaar waren of wat ze apprecieerden aan de baas. Tijd om te vertrekken, nog wat ronddolen en zoeken naar die restaurants die ze me hadden aanbevolen, volksrestaurants, een beetje alma stijl. Ik heb ze uiteindelijk ook gevonden, iets sjieker dan verwacht, ongetwijfeld dat ze hier mijn portemonnee als toerist iets te dik inschatten. 
		</p>
		<p>
		De dag kabbelde verder, hier en daar even een park in om te rusten, een winkel in, iets zoeken om te eten... en uiteindelijk ook richting het appartement van mijn host. Dat wil dan wel zeggen dat ik eerst mijn rugzak moest gaan halen in het station en daar dan een bus zien te nemen, niet helemaal simpel, het eerste advies was blijkbaar niet helemaal correct maar via de smartphone van een toevallige passagier komt dan alles wel goed, toch als je nog heel snel een straat doorloopt om daar de volgende bus te nemen. De chauffeur kreeg een hele uitleg en ik werd dan ook afgezet waar het moest. Ik was iets te laat en mijn host deed niet open... tja, het is natuurlijk geen hotel, zo een couchsurf toestand, je weet niet waar je terecht komt. De buren kennen hier elkaar ook amper, en met engels kom je echt niet ver. Net toen ik wou vertrekken kwam ze toe, tof... tijd om me even te wassen, wat babbelen en ik kreeg ineens ook eten, samen met de zoon en de nieuwe vriend. Nog even wat richtlijnen over waar ik best kon gaan wandelen en jammer genoeg ook over waarom ik niet zou kunnen doen wat ik wilde doen kwestie wandeling.
		</p>
		<p>
		Ik wou een tweedaagse doen in de bergen die de grens maken tussen Kazachstan en Kyrgyzie, maar vanwege een 9-voudige moord kan je daar niet overal meer komen en mijn host liet weten dat ik beter twee kleine wandelingen zou doen. Het goeie nieuws, ik mocht wel bij hun blijven, dus ik moest me geen zorgen maken over een slaapplaats de volgende nachten, de zetel was voor mij. Ze mailden wat rond en hadden ook al mensen gevonden die met mij zouden gaan wandelen. Blijkbaar doen mensen dat hier nogal dikwijls, de bergen intrekken. Het zou wel pas tegen de middag zijn, en jammer genoeg, dat bleek uiteindelijk niet te zijn, auto wou niet starten, wel tja, wat ook de reden is. Nu, mijn host heeft dat wel grotendeels opgevangen door mij naar de bergen te brengen. Op die manier zou ik toch nog tot aan het meer geraken en terug die avond. Hij betaalde ook grotendeels de entree, een staaltje gastvrijheid zoals ik dat nog wel eens met couchsurfen zag, voor mij hoeft het niet maar het gebeurt soms wel. 
		</p>
		<p>
		De wandeling was een tikkeltje saai, vooral omdat de beschaafde wereld nooit ver weg was, ook de autos niet. Maar het moet gezegd, het is wel plezant te zien dat ook de locals hier van hun natuur genieten, al komen de meeste met de auto nu dat de weg is aangelegd tot helemaal boven. Het meer, mooi, tja, een meer in de bergen, het was iets om naartoe te wandelen. De wandeling was relaxed en niet al te ver, een beetje steil, maar ik zou uiteindelijk vooral afzien van de lange lange tocht naar de hoofdstraat, het stuk dat ik nu met de auto had gedaan. Uiteindelijk zat ik er toch wel een beetje door. Misschien pas vooral na de bus, want ik was te ver en in plaats van de straat over te steken en de andere richting terug te keren dacht ik, dat wandel ik wel, dat was geen goeie beslissing, overal donker, veel autos, veel uitlaatgassen en kilometers van huis. Soit, het was niet plezant en na veel zoeken ben ik uiteindelijk dan toch ergens in de buurt gekomen van een bus, al was dat niet met de hulp van heel wat mensen die uiteindelijk ook niks wisten en iemand die me effe rondreed in zijn auto op zoek naar de juiste bus. De wandeling de dag erna, die had ik beter ook iets anders aangepakt, door een bus te nemen naar het laatste station ipv dat laatste stuk ervoor ook te wandelen. Ik wist niet dat dat kon, met die bus, en dus toen ik bij de start van de wandeling aankwam had ik er al 8 zware kilometers opzitten. Ik heb verschillende keer gedacht van gewoon terug te keren, die wandeling, maar ben dan toch maar doorgesukkeld, net zoals een paar locals die het blijkbaar zagen als een zondagswandeling. Ik weet nog altijd niet waarom mensen tot daar wandelen waar ik stond, naast het bordje 3100 meter hoog, eigenlijk was daar niks bijzonders te zien, een vreemd eindpunt, al kon ik verder, maar dan had ik echt betere benen nodig en wellicht ook een tent en slaapzak. In vergelijking met Kyrgyzie, de zelfde bergketen, was het hier in dit stukje toch niet echt spectaculair.
		</p>
		<p>
		Ze waren erg behulpzaam, mijn couchsurf hosts, dus dacht ik hen maar eens uit te nodigen. Tja, met ne kleine ging dat moeilijk zijn, dus dacht ik van eten te bestellen. Plov, twas lekker maar echt niet goedkoop, nu ja, het meest jammere was wellicht dat zij een beetje ziek was en niet echt kon genieten van het eten en mogelijk ook niet echt het gezelschap. Het was volgens mij ook tijd om te vertrekken, ik mocht nog wel blijven maar het voelde aan alsof ze het niet erg zou vinden als ik zou vertrekken, ze was wat ziek, had veel werk en had ook bij de dokter blijkbaar net behoorlijk vervelend nieuws gekregen, en wie weet, misschien lag het ook wel aan mij. Ik heb hen niet meer lastig gevallen dan nodig, geregeld op wandel, in de bergen en in de stad. En het boeken van mijn treintickets zal ze wel niet zo erg gevonden hebben, voor mij veel simpeler omdat je op je gemak online de dingen kan bekijken en bediscussieren met iemand die engels spreekt. Het is op dat vlak niet zo simpel, een gekend ticket bestellen, ok, maar vragen wat de alternatieven zijn met kostprijs, tijdsduur, aankomst uur erbij, dat is toch soms wel iets moeilijker. Dus ik had nog een dagje, om eventueel naar het museum te gaan, maar had er niet veel goesting in, de tentoonstelling van moderne kunst van lokale artiesten, jammer, was gesloten, en voor de rest, niet veel te beleven. Maar toch kabbelt de dag voorbij omdat af en toe je weer even moet stilstaan bij wat je ziet, de kleine verschillen. Zo laat men hier de voetgangers oversteken, de autos stoppen doorgaans zelfs al ben nog nog drie meter van hun laan, ... dat ik denk, rij toch snel effe door dan houdt je die autos achter je niet op. Je hebt er ook van die stadsfietsen, en van buitenuit sjiek en ook hip uitziende bars. En af en toe ben ik het die de aandacht trekt. Niet omdat ik de toerist ben, eigenlijk wordt ik geregeld aangesproken in het russisch of kazachs, dus ik lijk wel van daar, maar wel, althans dat vermoed ik, omdat ik in het park mijn schoenen uit deed, ik denk dus echt dat dit echt niet de gewoonte is in Kazachstan. Ik zal het nooit weten, maar ik heb het vermoeden dat een groepje 15 jarige madammen er zelfs een foto van komen nemen zijn. 
		</p>
		<p>
		Avond, snel even mijn rugzak halen en tablet opladen, effe wassen en het was trein-tijd. Op zich zag ik er wel naar uit, de trein, ik ben fan van de treinen in rusland en omstreken. De derde klas, platzkartny, dat zijn zes bedden (3 keer 2 boven elkaar) waarbij twee tegenover elkaar staan en een er dwars op, het daar een gang tussen. Eigenlijk is zo een rit vol leven, je zit er met iedereen samen en omdat het doorgaans lange ritten zijn is het ook niet te verbazen dat er al wel eens wat gepraat wordt, ook met mensen die je niet kent. Met mij minder, het engels was niet goed genoeg, of eerder, mijn russisch. Nu, die eerste rit zat er wel iemand bij die een beperkt woordje engels sprak, genoeg om mij te laten weten dat hij drie nachten in de trein zou zitten, op weg naar huis, hij studeerde in Almaty voor advocaat. Er waren er die ook probeerde maar dat ging nog veel minder. Het werd zo een lange treinrit van liggen op mijn bed, een beetje naar buiten staren en slapen. Af en toe stond de trein stil, voor 5 maar ook soms 20 minuten, dan waren het de verkopers die hun best deden. Hele emmers appels en wat nog werden gekocht. Ook tijdens de treinrit komen ze rond met wat dan ook, kousen bv. En ook die worden gekocht. Het maakt dit soort reizen toch wel plezant, je ziet het leven zoals het is. Het was wel iets minder sociaal dan dat ik me herinnerde in Oekraine en zeker in vergelijking met de beschrijving in sommige gidsen, het is dus niet zo dat iedereen zijn eten met iedereen deelt, maar het bleef toch wel een sociale bedoening. Buiten speelde zich niet veel af, al was het wel behoorlijk mooi op momenten aan de zuid kant, met heuvels en ook bergen in de verte. De noordkant, dat was steppe, vlak, niks.
		</p>
		<p>
		Shymkent, de levendige stad in het zuiden nabij Uzbekistan, die andere grote stad in het zuiden, na 13 uur trein, fijn dat ik er was. Er was een hostel, het zou dat worden omdat de twee couchsurf requests die ik stuurde op niks uitdraaide. De hostel was wel dik ok, voor 3000 tenge, nu vanwege de crisis geen 15 euro maar 8 euro, en helemaal alleen op de dorm met gratis thee en koffie, ik klaag niet. Ook hier, verassend genoeg, niet veel engels, maar soit, ik had een tablet bij, echt sjans met die gps op dat ding, en wat ik nodig had aan informatie kon ik vinden in de gids die ik downloadde. En veel te zien is er niet, dat helpt ook, monumentalistisch, uiteraard, vooral een ietwat spectaculair hoofdplein. En het is niet hetzelfde als Almaty, dat is ook waar, veel hectischer en meer verwijzend naar de landen in het zuiden, met de bazaars. Het voelde wel degelijk anders, al was een deel van de stad ook weer erg russisch. Ik was in Shymkent vooral omdat ik er de tijd voor had en er niet veel alternatieven waren, rekening houdend met de grootte van het land, en ik was er omdat op een 2.5 tal uren daarvandaan, niks dus, een mausuleam stond, het enige historische hoogtepunt van kazachstan, wel, dan daar maar naartoe. Ik zou er net genoeg tijd voor hebben als ik de dag erna vroeg zou opstaan en op en neer zou reizen naar Turkestan. Dus, die avond niet te lang opblijven, en dat is geen probleem hier want zelfs al is het vrijdag, veel is er niet te beleven. Ik heb een blik bier van een halve liter gekocht, en wat brood, en met wifi verder mijn tijd wat gevuld. 
		</p>
		<p>
		Die ochtend, vroeg op, tis maar dat ik hier iets gedaan heb, iets toeristisch, en niet gewoon rondhangen. Turkestan is zo ongeveer het enige historische dat overal wordt aangeraden. En het is binnen handbereik, zelfs bijna vanuit mijn hostel. De bus nemen, een kleintje, was simpel, richting grote bushalte, en daar dan overstappen, en dan sta je een goeie twee uur later in de bushalte van Turkestan waar het beroemde mausoleum is. Als je het vergelijkt met Samarkand, dan valt het wat dunnetjes uit, flinterdun, maar tja, ik ben nu in Kazachstan en het was wel ok om de dag mee op te vullen. Wat ook weer duidelijk werd door de wandeling terug naar het station is dat de steden hier ook geen toeristische attractie zijn, eigenlijk allemaal een beetje grouw, zelfs in een stadje met toeristische attractie. Er zullen wel marktjes zijn die ik niet gezien heb, maar die zullen in Shymkent toch wel interessanter geweest zijn. De mensen, cava, als ze om hulp gevraagd wordt, dan krijg je die, al moet dat dan met handen en voeten worden uitgelegd. Het blijft wel verrassen dat de communicatie zo moeilijk is. Daar ben je dan in Turkestan met een duidelijke toeristische attractie, je vraagt de weg naar ergens... en om een of andere reden is het voor hun niet onmiddellijk glashelder dat het die toeristische attractie is. Toegegeven, ik zou ook kunnen gevraagd hebben wat zij van de nieuwe game of thrones vinden, maar toch ben ik van mening dat ze hadden kunnen gokken dat ik naar die plaats ging waar alle lokale en internationale toeristen naartoe gaan. Communicatie loopt hier op meerdere vlakken wel wat moeilijker. Hoeveel ik zou moeten betalen voor het mausoleum was niet duidelijk, ook niet met de prijslijst voor me, en ook niet na de uitleg die iemand me probeerde te geven, dan gok je maar dat het het grootste getal zal zijn, was ook zo, al suggereerde iemand me dat dat simpelweg was om een foto te laten nemen met een uil op je hand. 
		</p>
		<p>
		Dan maar terug naar Shymkent, vroeg genoeg want ik had mijn treinticket al en dat wou ik niet mislopen. Ik was zelfs nog op tijd voor een wandeling in een deel van de stad waar ik nog niet geweest was, niet dat ik er veel aan gemist zou hebben. Als er iets aan Shymkent was dat me beviel dan was het vooral dat het er niet zo russisch uit zag, iets meer zoals je van het midden oosten gewend bent. In het nieuwe deel zat ik duidelijk weer met een voet in rusland, maar goed, het was eigenlijk niet meer dan een vorm van wachten, wachten voor het wachten, want deze trein wou een 17tal uren duren. Ik had een beetje pech, ne zatlap onder mij. Hier wordt behoorlijk wat gedronken, en dat heb ik geweten. Die kerel, nen ouwe vent, bleef maar lawaai maken en vragen stellen aan mij. De rest van de wagon zal het ook wel erg gevonden hebben voor me. De conducteur of zoiets is zich ook komen verontschuldigen tegenover mij. Tja, misschien wou hij ook gewoon effe met de buitenlander babbelen. Niet iedereen kon er mee lachen, ook niet de militairen die er voorbij kwamen om alles te controleren. Ik denk dat hij een opmerking maakte die er wat over was, ineens werden zijn spullen doorzocht en werd hij meegenomen voor verhoor. Jammer genoeg voor mij is hij ook teruggekomen. Ze doen dat hier wel, ook drugscontroles met honden. Het is hier gerust mogelijk van een beetje marihuana te kopen maar het is duidelijk dat je er best niet mee op de trein komt, ervan uitgaande dat die honden getrained zijn, uiteraard. In dit soort landen blijft er toch echt altijd wel een sfeer van controle hangen. Zonder paspoort kom je de trein ook niet op, en alles wordt in het computer systeem gezet, adres en zo, hier doe je niet veel ongemerkt. Wel, je kan uiteraard ook met de auto door het land reizen, geen idee of je daar ook zo gecontroleerd wordt, die busjes en autos bestaan maar het verbaast me wel waarom je niet zowiezo met de trein zou reizen. 
		</p>
		<p>
		In Karaganda snel naar het busstation. Erg vriendelijk aan het loket zijn ze hier doorgaans niet, dat was nu niet anders, maar ze was wel bij de pinken en gaf me vrij snel al de informatie die ik nodig had. Er was die dag geen bus meer naar Karkagaly, die had ik op tien minuten na gemist, wachten tot morgen dus. Meer moet ik niet weten, jammer, ik zat dus vast in Karaganda en dat op een zondag. Geen idee waar ik zou slapen tot ik reklame zag van een hostel, op een groot bord voor het busstation. Nu ja, reklame, dat is een ding, dan ben je er nog niet, alles is hier in het cyrillisch geschreven en veel kan ik er meestal niet van maken. Een voorbijganger heeft me trachten te helpen, het was al een hele opdracht om van hem te horen welke lettertjes verwezen naar het adres en welke naar de naam van het hostel, maar het lukte, min of meer. Uiteindelijk heeft die kerel gewoon naar de hostel gebeld, en vandaf toen liep het simpel. Ik kreeg instructies over welke bus ik moest nemen en waar ik zou moeten afstappen. Op de bus werd ik dan weer spontaan geholpen door een lerares engels. Hier reizen is in veel opzichten echt niet zo simpel, maar met een beetje geduld kom je er wel. Het idee is dan dat eens je in de hostel bent, dat je dan alle informatie zou krijgen, en dan zou het simpel worden. Maar hier wil ook dat nog wel eens tegenvallen. Engels lag ook hier moeilijk, zelfs in de hostel. Mijn vraag, wanneer is er morgen een bus naar Karkagaly, bleek niet zo simpel, er werd dan maar naar iemand gebeld die engels sprak en na twee telefoontjes was het duidelijk wat ik wou weten, en dan hebben zij uiteindelijk naar het station gebeld om te vernemen dat ik de dag erna om 6.30 mijn eerste bus zou kunnen nemen. Alles gaat hier moeizaam. 
		</p>
		<p>
		Karaganda zal ook nooit een toeristen highlight worden. Het heeft wel enkele meren waar de jeugd, de koppeltjes en ik wat kunnen ronddwalen, met een soort kermis er niet zo ver van. En er zijn diezelfde brede lanen met niet al te veel verkeer, de parken en al de rest dat je eigenlijk op voorhand had kunnen verwachten. Wat er niet was, dat waren de eetgelegenheden, ik had moeten eten in het station toen het nog open was, niet dus... ik heb uiteindelijk een minikebabke gegeten aan wat voor mij de andere kant van de stad leek, een fikse wandeling om de avond te vullen. Eens terug aan de hostel bleek dat de winkel om de hoek eigenlijk de meeste zaken had die je zou kunnen willen, jawel, maandverband en zo bij wat een beetje op een apotheek leek, drinken en koekjes en zo bij wat op een nachtwinkel leek, en ongelooflook maar ook drie tapkranen, zonder stoelen of tafeltjes, dat allemaal in 1 winkel, het is toch een beetje vreemd. Wie wil er nu rechtstaand bier drinken op een meter van een toog waar tampons worden verkocht. Ik heb een tweetal halve liters gekocht en heb die in mijn hostel uitgedronken, jammer voor hen want ik heb dan ook de thee die ze me aanboden afgeslaan, en in dit hostel willen ze maar al te graag mij aan de thee krijgen, voor een prijsje, niet zoals in de hostel in Shymkent, een hostel zoals het internationaal is ontwikkeld, met gratis koffie en thee. Deze hostel was eigenlijk meer een goedkoop hotel waarbij de dubbele kamers ook als slaapzaal werden verhuurd. 1800 is niet veel, ik had 3000 betaald in Shymkent, en er was Wifi en warm water, en in dit geval, tv op de kamer. Ze vroeg me reklame te maken voor haar hostel, en dat zal ik doen, niet omdat het er goed was, maar het zal ongetwijfeld de meest voor de hand liggende goedkope plaats geweest zijn om te slapen. 
		</p>
		<p>
		De vroege ochtend, nog eens fris gewassen mijn rugzak op de rug naar het busstation door de nog donkere achterstraatjes. Het loket was nog niet open en ze probeerden me te helpen met de automaten, blijkbaar waren heel wat bussen uitverkocht, dus dat viel tegen. Wel, niets is soms wat het lijkt. Plots staat er ne kerel naast me die me gebaard dat ik met hem mee kan naar Karkagaly. Ik denk dan dat het een taxi is, maar nee hoor, aan de prijs te horen was dat de bus. Blijkbaar was daar ergens achterin nog een loket waar ik dan een ticket moest kopen, het duurde te lang en de buschauffeur is zich dan komen moeien, en toen ging het sneller. Vreemd genoeg was aan de bus ondertussen die vrouw van het loket de dag ervoor, nog altijd onvriendelijk. Ze liet me verstaan dat mijn rugzak onderaan de bus moest en dat ik daar voor zou moeten betalen, ze schreef de prijs op het ticket, wel, zo leek het toch, ik heb nooit iets extra betaald, ik zal nooit weten wat het nu eigenlijk was. Ik zat nu in het centrale deel van Kazachstan, eindeloze steppe, vier uurtjes rechts in de verte staren. De andere passagiers zaten er ook maar wat stil bij. Soms lijkt het wel wat asociaal hier, maar niet altijd. Mensen die elkaar niet kennen praten hier soms gemakkelijk met elkaar maar evenmin zit je uren op een bus waar niemand iets zegt. Vlak voor we Karkagaly inreden stapte een koppel uit, ik had het niet op tijd door maar zij gingen wandelen. Tja, ik had zoveel aan hen willen vragen want ik wist niks van de omgeving, maar ik moest ook eerst nog eten vinden. Een gebrek aan informatie, dat is zo een beetje de rode draad hier. Ik had op internet gelezen dat de parkwachters van het nationale park waar ik wilde gaan wandelen geen engels spraken, maar wat maakt het uit als ook al de rest van het dorpje geen engels spreekt en je de parkwachters simpelweg niet vind. 
		</p>
		<p>
		Eten vinden, ik had sjans, ne jonge gast die studeerde voor veearts toonde me de populaire hotspot van het dorp om te gaan eten. Het was er wel gezellig, volkskeuken, veel mensen, ik zit graag in van die toestanden. Wat je besteld weet je dikwijls niet, doorgaans hoop ik gewoon dat het geen ingewanden zijn, al de rest zal wel lukken. Bijzonder lekker was het deze keer niet maar goed, ik was klaar om te gaan wandelen, al wist ik niet goed waarnaartoe. Ik had wel een gps bij, dat maakte een wereld van verschil, dus ik zag waar het park was en wist dat ik er niet eindeloos zou kunnen verloren lopen. Op mijn weg naar daar was er iemand die me de weg toonde, wel, gewoon die richting. Ik vond op mijn gps iets wat op een meer geleek en dat werd dan maar mijn doel, wandelen in die richting, daar kamperen en de dag erna terugkomen. Mijn busticket was al gekocht, weeral na heel wat zwoegen, zelfs het opschrijven van de datum was in eerste instantie niet voldoende om het hen duidelijk te maken, maar goed, het lukte. Ik was ondertussen in een bos, een beetje een bos zoals je dat in Belgie verwacht, naaldbos, maar dan met grote ronde rotsblokken, boulders, het had wel iets, maar van mij mocht ook dit wel iets meer spectakelwaarde hebben. Het stond nochthans aangeraden op internet, zo zie je maar weer, niet elke suggestie blijkt de moeite. Aan de andere kant, wat zou ik anders gedaan hebben. Stukken van het bos waren op zich best wel ok, en het was wel fijn er helemaal op mijn eentje te zijn, gelukkig ook wel met de gps want anders denk ik dat ik niet ver zou zijn geraakt, simpel was het niet. Uiteindelijk ben ik er geraakt, aan het meer, niks bijzonders, maar het was een doel en meer moest dat niet zijn. Wat wel tegenviel was de temperatuur, na al die pokkehete dagen en warme nachten zat ik nu in de steppe en de nachten waren behoorlijk koud, niet iets waar een 20euro tent veel comfort ging bij bieden. Ik heb toch weer een beetje afgezien, maar ok, de nacht wel doorgekomen, met spijt dat ik geen vodka bij had. 's Ochtends effe uitbeven en terug richting stad, niet zonder verloren lopen, ondanks de gps, maar ik had tijd, gelukkig maar, want die had ik nodig. Fijne wandeling, afgesloten met nog een warme maaltijd en frisse pint in het volks restaurant en terug de bus op, opnieuw richting Karaganda.
		</p>
		<p>
		Vier uurtjes later sta je dan weer in Karaganda, en je weet dat er niks te doen is. Maar belangrijker, ik wist er een hostel, geen gedoe, gewoon onmiddellijk naar daar wandelen. Ik kreeg er een kamer bij de gast die daar werkte, iemand die zo hard snurkte de vorige keer dat ik er twee kamers daarnaast last van had. Tja, niks aan te doen, dat kan je aan de hand hebben in een hostel. Voor de tijd die me nog reste heb ik het bij een fikse wandeling gehouden, en wat eten in het station, en een paar halve liters in de winkel om de hoek. Bezighouden. Het zat er bijna op, de nacht erna zou ik op de luchthaven doorbrengen, ik had nog een dag Astana, de hoofdstad. Toen ik smorgens wakker werd bleek dat mijn kamergenoot er niet had geslapen, dat verklaart de rust die ik had gehad. Het was nog vroeg, maar ik wou er nog iets van maken die laatste dag, slechts een dag dat ik in de hoofdstad zou rondhangen. Dit keer was de trein heel duur dus ben ik met de bus gegaan, ik kan er niet altijd aan uit maar goed, het lukt. Eens in het station ben ik mijn rugzak gaan wegzetten, dat kan hier ook voor slechts een euro, toch wel handig, en er was een toeristische dienst in het station die me wist te vertellen tot hoe laat en hoe ik naar de luchthaven zou kunnen met de lokale bus, en voor hoeveel, dus het enige wat me nog reste was rondhangen, misschien winkelen en zeker ook eerst eten. Dat laatste bleek niet zo simpel dan ik had gehoopt, het eten dat ik wilde vinden was er niet onmiddellijk te bespeuren. Opvallend hoe het soms lijkt of er overal restaurant zijn, tot je er eentje nodig hebt, net zo met winkels.
		</p>
		<p>
		Astana is in zekere zin wel een toeristisch hoogtepunt, een plaats in het midden van de steppe waar megalomanie de architectuur bepaalt. Het summum staat in het centrum, wel, dat is het centrum, een iconische laan omsingeld door hypermodern uitziende wolkenkrabbers... vrij ver weg van het station. Winkelcentras met pretparken in, in de vorm van een scheve toeter, op zich interessanter van buiten dan van binnen, maar de wc's zijn er gratis en proper. Met het bekende winkelcomplex in de rug staar je dan over de laan, met de gouden pilaren die de laan bewaken, en met een poging tot kunst her en der. Het is wel de moeite, niet dat je er lang voor nodig hebt, maar het is de moeite, een beetje Dubai, minder groots maar beter uitgewerkt, het past wel wat bij elkaar. Op het einde, daar waar de president woont, papa noemen ze hun dictator lieflijk. Wat ook verbaasde was hoe je twee blokken verder al in een gewone wereld verzeilde, je wil niet weten wat er tien blokken verder zou zijn, lijkt me. Op de hoofdaders van de stad blijft het spectacel, met een wandeling langs het water als je wil. Ook spectaculair was de moskee, zeker de moeite als je er toch bent, en op dat moment ook een plaats om even de regen uit te gaan, niet dat het hard regende maar het weer zat die dag tegen, de eerste keer die reis want ik had al veel sjans gehad met veel zon, soms iets te veel. 
		</p>
		<p>W.		</p>

	</div>

</div>

<br><br>

</body>
</html>

