<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2009-10: Central to South America</title>

</head>

<body>

<div class="container">

	<div class="col-md-9">
	<br/>
	<br/>

		<p>Van Los Chiles aan de grens in Costa Rica heb ik afscheid genomen van de andere toeristen waar ik bij was, twee meiskes en een koppeltje, gingen allemaal naar dezelfde stad, allemaal met de intentie van zo snel mogelijk door Costa Rica te reizen... ik ben dus niet alleen in mijn budgetgerichtheid. De wisselkoers op straat bleek beter dan in de banken, goddank want daar was het aanschuiven.. en dan is het voor de rest effe wachten op de bus... Ik besliste op basis van de map van Panama van elders naartoe te reizen, maar was dat effe een misrekening... plots bevind je je daar ergens in een of andere zand-met-kaseien-weg waarop de bus aan het botsen is... dat kan niet goed zijn voor een bus, pure mishandeling, en toch ook wel verrassend dat voor een land dat toch economisch wel iets sterker staat dat de wegen er nog zo slecht kunnen zijn... en dat je zo snel in een of ander verlaten gat terecht komt. Het ging traag, erg traag... samen met wat jongeren die van school terug kwamen. En gaandeweg begon ik te twijfelen of mijn buschauffeur wel correct was toen hij zei dat ik die zelfde avond nog verder zou kunnen reizen naar de stad waar ik naartoe wou... en ja hoor, uiteraard was dat niet het geval... ellende, dan zit je daar zonder dat je het gekozen hebt in een stadje van niks waar zelden toeristen belanden en wellicht uitstluitend om dezelfde reden dan ikzelf, Upala. Op zich allemaal geen probleem, ware het niet dat in zulke plaatsen het dikwijls moeilijk is om goedkope accomodatie te vinden, die zijn niet voorzien op rugzaktoeristen die in slaapzalen slapen... Maar wat dan wel onmiddellijk opvalt is hoe vriendelijk de mensen hier zijn, of zeg maar -hulpvaardig-, spontaan komt er iemand mij vragen wat ik zoek en helpt me verder naar de goedkoopste plaats... ik had ergens een andere naam gehoord en ging dus zelf nog effe verder op zoek, iemand die ik de weg vroeg liep vervolgens helemaal met mij mee om me de plaats te tonen... tja, dat is op zich allemaal heel erg vriendelijk. Maar tja, wat ook onmiddellijk opviel is dat de prijzen er wel degelijk wat hoger liggen... voor mijn hotel betaalde ik 9 dollar, en dat is dan met een tv op mijn kamer... maar voor de rest niks om over naar huis te schrijven. Erger, voor mijn eten betaalde ik 3 dollar.... misschien toch wel het dubbele van wat ik in Nicaragua zou betalen. Ik ging er ook eens in de winkel kijken, niets goedkoops daar... ok dus... niet al te lang blijven in Costa Rica. En de volgende middag de bus op richting Monteverde, een van de toeristen highlights.		</p>
		<p>Er was geen rechtstreekse bus dus zetten ze me daar ergens een dertigtal kilometer van waar ik moet zijn af. Ik denk nog altijd een beetje in Nicaragua te zijn waardoor je ervan uit gaat dat je dan daar effe later een bus kan nemen naar waar je naartoe wil... wel, die bus zou komen, binnen een uur of 5. Dat heb je in landen waar iedereen een auto heeft denk ik dan maar. Ellende. Maar, als er zo weinig bussen zijn lijkt het mij wel gemakkelijk te liften... dus, proberen maar... met mijn rugzak op wandel... tja, hoe meer huizen je passeert hoe groter de kans dat je een auto vindt in de richting van Santa Elena nabij Monteverde. Dat viel toch effe tegen, de natuur was erg mooi en het was op zich wel interessant te zien hoe ook daar je blijkbaar in een boeregat verzeild geraakte terwijl je zo dicht bij een van de meest voorname toeristentrekpleisters van het land bent. Heel wat kilometers later toch efkes een lift voor een kilometer of 10 vanachter in een kleine vrachtwagen al staande op de achterbumper, en daarna... wandelen... de zon wordt heter en heter, en dus ik parkeer me daar toch maar na het eerste echte kruispunt... halverwege... en ja hoor, nog een uurke wachten en iemand neemt me mee... ik herhaal, de natuur is er erg mooi... en als je dan vanachter in een pick-up zit en doorheen de bergen raast... cool.		</p>
		<p>In Santa Elena zit je plots middenin het toeristen circuit... overal zie je ze... het voordeel... goedkope accomodatie, 7 dollar en je hebt er gratis koffie en internet bij... en nen hoop toeristen... zo van die fienekes, waarschijnlijk brits, die dan zichzelf zitten verven hebben en op straat aan het dansen waren rond een uur of 4 in de namiddag... tja, klein jung denk je dan... en ook een paar gasten die dan als meiske verkleed waren... tja, het toeristenvolkje... ik begin er toch veraf van te staan... dat is echt een kindertuin... die komen dan naar Monteverde om een canopy toer te doen, dan ga je met een katrol van boom tot boom doorheen de jungle... iets voor de kicks, niet voor de natuur... Niet iets voor mij, al wou ik wel het nationaal park in (ai, 17 dollar entree) en ik wou een nachtwandeling maken (ai, 20 dollar). Dus ik vraag een paar gasten wat ze al gedaan hebben en of ze het ok vonden. -Well, was fine-. Dat is niet echt motiverend om 17 dollar te spenderen... ok, het was cloud forrest, en dus wellicht een beetje hetzelfde dan wat ik een week ervoor nog in Nicaragua had gezien... fuck, maar als ik die avondwandeling wou doen moest ik wel iets hebben om me bezig te houden die dag en dat nationaal park was het enige dat ik me kon inbeelden. Dat was het begin van een lange twijfelperiode die duurde tot wanneer ik in de ochtend wakker werd en mijn kleren aandeed om naar het nationaal park te gaan en buiten de regen zag, om 6 uur vertrekt de bus naar het park en om 6.30 naar San Jose... ik dacht bij mezelf... foert die nachtwandeling... ik ga naar San Jose. Ik wou niet nog een dag daar zitten, met duur eten en overal toeristen rond me... en het regende.		</p>
		<p>De hoofdstad, daar kan je altijd gemakkelijk naartoe... onmiddellijk krijg ik al een waarschuwing van bepaalde straten niet in te gaan omdat elke dag er toeristen het slachtoffer worden van overvallers... tja, als de toeriste politie het zegt... welkom in San Jose. Maar op zich vond ik het eigenlijk wel een fijne stad, al was het wat minder te zien hoe er de ene naast de andere fast food tent de hoofdstraat kleurde. Tja, dat hoort er bij in een veramerikaniseerd land. En de mensen daar lusten er wel pap van, van die overprijsde hamburgers met suggestie van frietjes. Maar het aanbod van eten en zo is er ineens ook veel groter dus heb ik me nog eens aan wat chow mein gewaagd... chinezen kom je overal tegen, en brood met bananen... Mijn activiteit in San Jose zou een bungee jump worden. Ooit had ik in Nepal moeten springen maar ik was er toen te gierig voor, tja, als je voor 6 euro per dag leeft is het soms moeilijk om ineens veel geld te geven aan zo een sprong. Uiteindelijk besliste ik toch te springen omdat je zoiets maar ene keer doet... dus in Oeganda dan maar... echter, daar was ik de enige en ze wilden niet voor mij alleen dat heel getuig uithalen. Nu, derde keer goeie keer... klaar om te springen van de Colorade Bridge, echter... nu blijkt dat ze aan die brug aan het werken zijn... shit... ik was er klaar voor, althans, dat denk ik toch... maar weer niks... Tja, als er niet gesprongen wordt en als er voor de rest niet veel te doen valt... dan maar verder... maar waar naartoe... een vulkaan beklimmen... hmmm, lang aan getwijfeld, naar de Caribian... lang aan getwijfeld... maar de ochtend van vertrek besliste ik naar het zuid westen door te reizen, naar Corcovada National Park... 9 uur bus...		</p>
		<p>Ergens in de late avond beland ik daar in dat klein dorpke... Puerto Chimenez... en wat hoor ik, je moet om dat nationaal park, Corcovada, in te kunnen blijkbaar eerst geregistreerd zijn... en dat was ik uiteraard niet... vervelend, dat zou betekenen dat ik een dag in dat toeristendorpke zou moeten wachten om pas de dag erna te kunnen vertrekken... niet echt wat ik wilde... ook in mijn hotel, een cool plaatske met een fijn madam die de zaak runt..., ook daar hadden ze me verteld dat het moeilijk zou zijn van daar binnen te geraken zonder registratie... wel, ik kon proberen... proberen kost niks... wel... eigenlijk was ook dat een beetje misrekent... eerst wat inkopen doen om twee dagen eten te hebben... dat zijn dus vier stokbroden, en wat water voor een dagtocht... en dan vaststellen dat de truck naar de startplaats van de wandeling al 4000 colones kost... ouwtsj... dus, als het niet lukt om binnen te geraken is het terug voor 4000 en dus is het al meer dan 10 euro die ik zou verliezen voor mijn poging... maar goed, de keuze was gemaakt... Bij aankomst zie ik daar een jong meiske aan de ingang staan, ai... dat voorspelt weinig goeds... in zoiets heb je de baas nodig, iemand die beslissingen kan nemen... en dat bleek snel te kloppen... ik zag dat ze meedelijden met me had... en ik heb al mijn troeven om dat zo te krijgen uitgespeeld... maar het zag eruit dat het niet zou lukken... aiai... en dan komen er andere toeristen me effe -helpen- door me te vertellen dat dat inderdaad niet mogelijk is zonder registratie (wat weet jij als toerist nu eigenlijk), dat dat toch overal te lezen was (ik antwoorde cynisch dat ik blijkbaar niet veel lees), en sommigen probeerden dan vertaler voor me te spelen (wat ik niet nodig had omdat ik mijn eigen onderhandeling kan doen), f#(%ing toeristen... dus... naar het nabijgelegen hotelletje om het daar via internet te regelen maar dat zou me nog eens 2 uur en 25 euro kosten... neen dus... en terug... nu, eindelijk zag ik een opening... de chef die er ondertussen bij was komen staan gaf aan dat hij mij niet binnen kon laten omdat hij niet kon zien of het al vol zou zijn of niet (met andere toeristen die van de andere kant kwamen)... ok, mijn kans, met alle gewicht mijn argument op tafel gegooid dat ik volledig zelfvoorzienend was... geen nood aan eten en geen nood aan een slaapplaats want ik had alles bij om te camperen (alles, tja, een muskietennet). En jawel, ok, betaal hier twee dagen en een nacht (24 dollar) en je mag binnen...		</p>
		<p>En het was de moeite... verschillende beestjes gezien, aapjes en nog vanalles waaronder slangen en speciale soorten vogels waaronder die grote papegaaien, en een woodpecker... en nog vanal... en af en toe in het bos, en daarna weer op het strand, en dan terug in het bos en zo verder... dit was dus de eerste keer dat ik aan de pacific stond, dat kan vreemd klinken aangezien ik van Mexico helemaal naar het zuiden ben gereisd maar het was effectief de eerste keer dat ik de moeite had gedaan om helemaal tot aan de kust te reizen... en ik heb er ook ineens in gezwommen, niet dat ik dat op zich wou doen, ik had ook geen zwemgerief bij maar als je een rivier moet oversteken en door het getij staat die rivier tot op schouderhoogte... wel, dan kan je na de oversteek evengoed efkes zwemmen... de oversteek was dus met rugzak boven het hoofd en bijna al je kleren daar effe in... samen met een amerikaans koppel. Op zich wel fijn, maar tja, dan ben je helemaal nat... Maar goed, het was allemaal ok... dat om uiteindelijk in Sirena te belanden waar je nog toeristen ziet omdat het er een van de weinige plaatsen is om te overnachten... of waar je legaal kan camperen... twas weeral duidelijk dat niet alle toeristen even vriendelijk waren maar genoeg om effe wat conversatie te hebben, en dan nog efkes wandelen in de omgeving op een van de verscheidene paden die je daar kon doen... en uiteraard nog wat beestjes gezien... dat was een beetje een zware dag, 6 uur wandelen en daarna nog een uur... De dag erna, klaar voor de volgende 30 kilometer door het tropische regenwoud... samen met ne guatemalteek... niet zoveel beestjes gezien, jammer... wel de occasionele mug en wat vliegen rond mijn kop, iets later een minder omdat ik opzettelijk naast een spinneweb was gaan staan... en dan de spin in aktie, dat was cool.. anyways... uiteindelijk uit het bos... de guatemalteek was ondertussen er alleen vandoor, ik denk dat hij niet op mij wou wachten omdat er nogal wat riviertjes waren en ik deed telkens mijn schoenen en kousen uit... daar had ik snel spijt van... misschien 30 keer... dat bleef maar duren, mijn schoenen werden uiteindelijk toch natter en natter en weer wat scheuren bij... chinese rommel... maar goed, best moe kom ik in het stadje aan, effe eten... dat was lekker, maar met een drie dollar costa rica prijs... en wat praten met de locals als ik op de bus zit te wachten... en dan nog effe over de vriendelijkheid... komt daar ne gast naar mij... "chimenez?" hij bood me een gratis rit aan, dat zonder dat ik hem ook maar iets vroeg... de conversatie in de auto met vader en zoon was ook best ok, ik moest dit keer niet in de laadbak.		</p>
		<p>Eindelijk een douche, maakt niet uit dat het koud is... en een beetje brood later mijn bed in want de ochtend erna zou ik in de vroegte een boot nemen, een bootbus, naar de overkant van de baai en daar een bus naar de grens met Panama... het volgende land in...  De grensovergang was in ieder geval weer hectisch... veel volk daar, en ik had nog niet ontbeten... vandaar mijn geprikkeldheid... effe klagen dat ik weer een dollar moest betalen voor een of ander stempeltje... en blijkbaar stond ik ook bij het verkeerde loket... ik moest 200 meter terug... en daar stond ik ook bij het verkeerde loket... het moest hetgeen er drie meter naast zijn... en altijd dat eindeloze wachten op mogelijke arbeid van het traagheidsbeginsel in werking achter het glas... het zal de warmte en het gebrek aan eten geweest zijn... ik heb me bij de geldwisselaar verexcuseerd dat ik mijn stem zo verhefte... die van dat stempelke kon op dergelijk excuus niet rekenen... de assholes... mij efkes 600 aanrekenen voor een dollar ipv 550 zonder te vragen... maar goed... eens de grens over ging het weer vlotjes.		</p>

		<p>W.		</p>

	</div>

</div>

<br><br>

</body>
</html>

