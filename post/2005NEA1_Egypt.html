<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2005-6 East Africa</title>

</head>

<body>

<div class="container">

	<div class="col-md-9">
	<br/>
	<br/>

		<p>Salaam aleikum, eigenlijk had ik liefst maar 1 dag in Cairo geweest, enkel om eens naar het oude gedeelte van de stad te gaan, dat heb ik vorig jaar gemist... maar goed, vanwege de trein, die zitten hier soms dagen op voorhand volgeboekt, en bussen zijn duurder (voor studenten) en minder comfortabel, 2 dagen...het belangrijkste was dat ik voor zondag in Aswan in het zuiden zou geraken, en dat is me gelukt met de nachttrein... ondertussen in een goedkope dormitory geslapen (lees: verzachtte plank in gemeenschappelijke ruimte), en de nacht ervoor op het vliegtuig... ik begin toch te voelen dat ik geen 22 meer ben ;-) maar daar was ik nog niet... we zijn dus van het vliegtuig afgestapt, en ik vraag naar hoeveel euro een visum kost... 15 zegt de vriendelijke Egyptenaar... 15? antwoord ik verbaasd... '1' '5' zegt hij... jamaar... 15 dollar is geen 15 euro eh ??? Ah ja, maar gij krijgt ook geld terug.... tis maar dat proberen geen geld kost...het kan allemaal nog straffer, komt er ne gast naar mij van een goeie 50 jaar oud en die begint tegen mij te zeveren, vriendelijk als hij is belandden we samen in een koffie-huis... en daar kwam het uit het niets... 'tja, tis hier niet duur en niet goedkoop' euh, wat betekent dat... oh, enkel 10 pond... ??? allee, daar geef ik nog geen 2 aan... en dan gaat het snel hoor, ineens besef je dat je zijn thee aan het betalen bent, dat de overschot naar hem gaat, en dat je er niks kan tegen doen... althans, het heeft me 6.5 gekost... ah ja, tis maar dat je het weet, hij heeft me iets van een 20 frank in het zak gezet ;-) maar het is zeker niet allemaal zo... mensen komen naar mij en vragen of ik hulp nodig heb, na de hulp zijn ze weer weg, dus hier in Cairo zijn er nog altijd een heleboel die de essentie van moslim-gastvrijheid eerbiedigen. En dan heb je ook nog de mensen die het gewoon fijn vinden om met toeristen te zeveren... al is het maar om hun Engels te verbeteren...zoals ze in heel het midden oosten blijkbaar zeggen... een hand heeft vijf vingers, geen enkele gelijk... mijn reactie is dan nog al wel eens van een statistische aard... als je vier vingers kent en die liegen alle vier, waarom zou de vijfde dan anders zijn ;-) Ondertussen ben ik aan de felafel en pizza gegaan... dat is zo een beetje de standaard kwa straat-eten... en doorgaans houd ik me dan daar ook aan... het zal kwa eten deze reis niet veel beter worden dan dit vrees is... vanaf dat de huidskleur nog zwarter wordt is het naar verluidt bonen eten...
		</p>
		<p>Aangezien de dagen hier voorlopig een beetje opvulling waren en ik hier al geweest ben heb ik eigenlijk niet echt iets interessants te vertellen... Ik zou uiteraard kunnen vertellen over de citadel, een toeristische attractie waar ik dan maar naartoe ben gezwerfd, amai za, ik weet opnieuw waarom ik dat allemaal bijna niet meer doe, van die museum-achtige toestanden, niet dat ik iets tegen musea heb, maar om het Egyptische narcisme te beleven geflankeerd door schilderijen die je zo op een spel-doos met soldaatjes zou veronderstellen, neen dat hoeft niet voor mij... uiteraard had ik dan nooit geweten hoe de hand-afdruk van iemand die de president ooit trachtte te vermoorden eruit zag... tja, echt wel een allegaartje van onzin... ik had het op mijn meest creatieve moment niet zelf kunnen bedenken. En het was vandaag vrijdag... jawel, dat is moslim-dag... dan zitten alle ouders, scholen, verenigingen... op verplaatsing in de citadel... maw, ik was vandaag omsingeld door toeristen, van het egyptische soort, en dat zijn mensen die niet zo heel erg veel toeristen zien, dus ik heb heel wat handjes geschud en gezegd dat ik wilfried heette... veelal gevolgd door een stoere zenuwachtige trek (mannekes) of wat gegiechel (vrouwkes), en kreeg er daar zelfs ene serieus tegen zijn voeten omdat die wat te lang bij mij bleef, van de politie... toeristen nemen ze hier serieus hoor... Belangrijkst, ik heb de pyramides gezien, vorig jaar ook, maar nu vanaf de citadel, dan zie je ze in de verte, heel ver, liggen, cool, maar tja, ah ja, en er staat ook een moskee... jeu... naast het feit dat ik er al een menig aantal heb bezocht bleek dit ook nog een waar zelfs de kenners het er over eens waren dat het maar plattekes was...
		</p>
		<p>Genoeg geklaagd... of eigenlijk niet... de toeristen laten zich hier weer op hun allervriendelijkst kennen... ligt er ne gast bij mij op de dormitory... ik zeg vriendelijk goeiedag, en die kerel weet niet waar kijken... tja... misschien dat die sport-tas al wel iets had kunnen laten vermoeden, ik denk dat hij op een andere wijze reist en ook anders tegenover contact staat... maar aangezien ik subiet toch weer weg ben... volgende keer beter. Nu wat relaxen, ben wat moegewandeld door de stad, en zitten doet momenteel deugd, geen getater aan mijn hoofd... enkel typen... Nu goed, op zich valt het me hier met de mensen beter mee dan vorige keer... toen, vorig jaar, dacht ik echt dat ik opnieuw in India beland was... maar zelfs in Aswan waar ik voor was gewaarschuwd blijkt het allemaal dik mee te vallen... Uiteraard toeristisch tot en met, maar het gaat er toch nog een beetje plezant aan toe, ze nemen je toch al niet vast bij jou arm en zo... Duidelijk het grootste minpunt zijn de toeristeprijzen hier, dat is ronduit onozel. Alles lijkt hier dubbele prijs te zijn, behalve de hostels. Op een bepaald moment heb ik me daar toch wel eens iemand op aan gesproken en na wat trekken en sleuren liet hij me verstaan dat de hele stad had afgesproken van dubbele prijs te hanteren voor alles. Simpel. Als je toerist bent betaal je dubbel. Dit gesprek was met iemand die kebab verkocht, het heeft heel lang geduurd, maar als ik het niemand vertelde kreeg ik uiteindelijk mijn kebab aan de normale prijs, de halve dus. Je moet er maar aan denken, met een hele stad afspreken om alles aan dubbele prijs te verkopen, als het waar is. </p>
		<p>De treinrit naar het zuiden was vlotjes, als een blok in slaap gevallen in de tweede klas stoel, het is een heel eind, aangekomen ben ik onmiddellijk naar het toeristenbureau gegaan om informatie te vragen voor de ferry naar Soedan. Die ferry zou misschien wel eens vol kunnen zitten en dan is het een week wachten... kom ik bij de boekings-bureau aan... had ik natuurlijk niet genoeg Egyptische pond en de banken waren gesloten, lopen, lopen om ergens een wisselkantoorte vinden, want het boekings-bureau ging bijna sluiten, en de dag erop kon ik niet terug komen omdat ik dan naar een tempel zou zijn... bla bla bla... juist op tijd... enkel jammer dat zonet de prijzen verdrievoudigd zijn, dat doet pijn, 35 euro voor de 17 uur durende ferry. Niet dat alles duurder is, slapen doe ik hier voor 6 EP, dus iets minder dan een dollar... maar aan de andere kant, zelfs met mijn studentkaart was de tempel, Abu Simbel, echt wel niet goedkoop... maar tja, naar het schijnt verdien ik tegenwoordig geld... en eigenlijk vond ik het toch vooral vervelend dat je naar een tempel gaat kijken die 40 kilometer verwijdert is van waar je de dag erop naartoe gaat, maar je kan daar niet door, eerst vier uur met de bus terug naar boven om dat een stinkend dure en tergend trage ferry te nemen naar beneden... Maar soit, ik heb een ticket, dat had echt wel anders kunnen aflopen, en ik heb ondertussen ook mijn gesprekspartners wel gevonden, na enige tijd in Cairo alleen te zitten ben ik dan ook maar recht op twee mensen afgestapt en hen gevraagd of ik er bij mocht komen zitten, en dat werdeen fijn gesprek... en bij aankomst in Aswan ben ik bij een bende japaners gevallen, ook echt wel in orde... al versta ik er niets van als ze onderling bezig zijn... Toch wel een sensatie, ik met een japanse madam de souq in, de markt,en overal krijg je dan te horen *hey, you lucky*, en ik moet toegeven, lelijk is ze niet, maar tja, japans, dus wel een beetje vreemd :-) en met haar de markt op, tja, ik ga het niet allemaal uitleggen maar ik heb me in ieder geval geamuseerd... En voor de rest moet ik zeggen dat ik vooral klaar ben om soedan in tetrekken, maar het is wel duidelijk dat het niet al te goedkoop en zeker niet al te gemakkelijk gaat worden... maar ik ben wel niet alleen, mijn kamergenoten Gaku en Tomo, en nog een japanner met een moto, Ito, zullen alvast samen de oversteek maken
		</p>
		<p>Het zijn al lange dagen zijn geweest... ik heb de tempel bezocht die ik wou bezoeken, mijn tijd is goedgevuld geweest en ik ben bijna nog niet alleen geweest op de eerste dag na...en met mijn basis Arabisch krijg ik altijd wel een glimlach op de lippen....mefish muskale, oftewel... geen probleem, dat is bijna het eerste dat ik memorizeer in een andere taal, en geloof me, dat werkt echt bijna in alle landen ondertussen, ook bij mensen thuis een theeke gaan drinken... en het lokal eten nog wat verder ge-exploreerd... kofte, fuul, bakkerij-prul, en nogeen paar dingen waar ik de naam niet van ken... Dus, mijn arabisch is er op vooruitgegaan en het contact met de lokale bevolking loopt best wel in orde, op de toeristen-prijzen na... en ik geloof soms mijn eigen gedrag niet... je moet u dat voorstellen, ze doen iets dat me niet aanstaat, ergens stoppen dat niet was gepland, en dan begin ik te roepen vanachter uit de bus dat dat op niks trekt, en een hele bus toeristen die dat hoort, dat terwijl ik tijdens een seminarie waarvan ik weet dat het mis is niet durf tussenkomen, terwijl het daar veel meer gepast is... toch wel vreemd dat reizen me zo assertief maakt, als ze niet oppassen roep ik hier wel de hele bus bijeen :-) Och ja, zo zie je, gedrag is toch echt wel omgevings-afhankelijk...gisteren ook mijn eerste douche gepakt, en ik heb onmiddellijk van de nood mijn deugd gemaakt, die badkamer was echt smerig en mijn kousen ook, dus ben ik maar onder de douche gaan staan met kousen aan... dat leek me nog net tolereerbaar, al is het ooit wel erger geweest, vorig jaar in Jordanie stond ik nog in de pis... dus het kan echt wel erger... Het is in Egypte toch echt wel niet proper, maar tja, dat is het dus in niet veel plaatsen... ik denk dat het niet lang zal duren vooraleer ik met een heel biotoop aan schimmels op mijn lijf zit... en toko, mijne japanse kameraad zijne nek staat vol met beten van iets... waarschijnlijk vlooien...
		</p>
		<p>Je komt hier toch wat mensen tegen hoor, Liee, de japanse is 29 en heeftal in 48 landen gereisd, waaronder, als je dat een land kan noemen...ANTARCTICA... crazy people, die andere drie... 1 is al een jaar bezig, enden andere 2 maanden en plant voor een jaar, eerst doorheen heel afrika,en dan de rest van de wereld, en de derde is ook al een half jaar weg enzit hier met zijne brommer rond te krossen, en nu hoor ik gisteren vaneen palestijn die bij ons op de gang ligt dat er een hollands koppelmet de traktor naar hier is gekomen ???? tja, het kan altijd nog extremer maar goed, dat hoeft voor mij allemaal niet... het zal zo al wel genoeg zijn... maar ik moet wel bekennen dat het wel fijner aanvoelt als vroeger want stillekesaan ben ik ook iemand die nen uitleg kan doen over een heel aantal landen, in begin moest ik enkel in volle verbazing luisteren, maar nu kan ik ook anderen zeggen wat interessant is en wat niet... En dan gaat het niet over Elephant Island, zit daar nen Israeli door te gaan over hoe supercool dat eilandje aan de andere kant van de rivier is, nog ne jonge kerel met meer mening dan kennis, over hoe weinig toeristisch het daar is, een paar honderd meter verder dan hier, wel, die kerel zou beter niet te veel mening rondbazuinen, ik ben er geweest, toeristisch langs alle kanten, met mensen die muntjes vragen, daarna muntjes verkopen, maar goed, het was ok om even de stad wat achter me te laten. En het bootje ernaartoe is goedkoop, ik kende de prijs en ik heb die gewoon betaald bij het instappen, ik zag die kerel kijken omdat normaal toeristen meer betalen, maar hij liet het zo, geen gedoe, de gewone prijs.
		</p>
		<p>W.</p>
		<p></p>
<p>
		<p>W. 		</p>
	</div>

</div>

<br><br>

</body>
</html>

