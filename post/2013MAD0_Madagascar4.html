<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>

		
		<p>Opnieuw op weg naar Antsirabe, voor de derde keer. Ik zat er wel wat mee, misschien zou ik opnieuw die gast tegenkomen die ik naar de flikken had getrokken. Maar zoals zou blijken, in Afrika is alles moeilijk in te schatten. De bus waar ik normaal in zou zitten, daar zat ik dus niet in. Ik kwam net terug gewandeld van de markt waar ik gaan eten was en een bus stopt naast me, ik moest mee. Euh, dan vraag ik me af wat er zou gebeurt zijn als ik langs de andere kant van de markt naar het busstation zou gewandeld zijn, dan waren ze me toch niet tegengekomen... tja, ik zat er in ieder geval alleen in. Dan een beetje verder zijn we daar nen hoop klein straatjes in gereden, altijd wel een beetje tof als je zonder extra te betalen een beetje aan sightseeing kan doen in de lokale acterbuurten. Daar werd dan ergens iets opgepikt, dan weer verder en daar ergens iets afdroppen. Tja, het begon weer veel tijd te kosten. Dan ergens anders nog wat volk gaan oppikken, ook dat duurde weer wat. En dan, eindelijk verder op pad, toch voor een honderdtal kilometer, en daar moesten we blijkbaar nog iets gaan oppikken, wel, iets, een heel salon en nen brommer... man man... en dat duurde allemaal zo lang. Ik ben daar maar effe naar het nabij gelegen dorpke gegaan. Daar hebben ze me nog effe afgezet, echt onvriendelijk, en dan terug, en terug wachten. De rest van de bus, vooral jonge meiskes, die zaten daar op straat wat te zitten, dus ik was niet de enige die daar maar wat aan het wachten was. Na lang, eindelijk die bazaar opgeladen, en dus verder. Tot op een bepaald moment, daar worden we door het leger tegengehouden, lap... wat blijkt, vanaf 10 uur savonds mocht je daar niet meer door vanwege de veiligheid, wel, hadden we die belachelijke brommer wat sneller geladen, dan waren we daar op tijd geweest, dus nu... wel, wachten. Iets gaan eten bleek ook een slecht idee, slecht eten dat veel te duur was... ingewanden, blijkbaar, ik heb het merendeel laten liggen, dan maar wat slapen in de bus. Man man... uren later, eindelijk, we mogen weer door... ik ben gelukkig in slaap gevallen. Toen ik wakker werd zag ik rond mij wat huizen die ik ergens wel herkende. Niemand zei me iets, maar het kwam er mij bekend voor. Ik vraag dus of we in Antsirabe zijn, en jawel hoor, ze zouden dat nochthans moeten weten hebben, maar niemand die iets zei. Ik vermoed dat het een beetje te wijten was aan het feit dat niemand een woordje Frans sprak. Dus ik uitgestapt, het was in de vroege ochtend, dan een plaatsje onderhandeld in het busje dat daar stond om onmiddellijk verder te reizen naar Tana. De vraag of ik in Antsirabe zou blijven voor de nacht was vanwege de gigantische vertraging ook weer opgelost. Het busje moest nog laden, maar ik kon instappen en slapen, dus ok voor mij. Ik was net geinstalleerd moest ik plots instappen in een ander busje, die hadden nog een passagier nodig en stonden blijkbaar op vertrekken naar Tana, tja, zo valt hier geregeld wel iets uit de lucht. En zo zat ik weer in de bus, nog een uur of vier voor Tana. Eens in Tana aangekomen moet je dan de bus zoeken naar het oosten, en uiteraard, dat is dan op een bushalte die niet hetzelfde is dan de bushalte waar je op toekomt... pfff... Nu was er daar ne kerel die mij wel wou verder helpen, hij moest dezelfde richting uit. Die gast had dat goed bekeken, hij trakteerde zichzelf op de rit, nu ja, het was wel heel gemakkelijk met hem erbij omdat hij me telkens op de juiste bus meesleurde en de busje in de stad zijn hier erg goedkoop, dus ik kon er mee leven dat ik een klein ietsje extra betaalde. De vrouw naast me was anders ook wel interessant, ietsje beter af maar haar verhaal liet toch duidelijk zien hoe beperkt de lonen hier zijn en hoe zwaar het leven, dat is het voordeel van veel bussen, dat is veel verhalen. En eindelijk, daar stond ik in het volgende busstation, nog eerst iets eten, efkes op het internet en dan naar het oosten.		</p>
		<p>De eerste stop was Moramanga, een stadje op weg naar het Mantadia nationaal park. Er stond daar een jong madammetje aan de kassa, dat bleek een meevaller, dat was net iemand die werkte in het nationaal park en ook naar daar op weg was. Het was echt wel een vriendelijk meiske, en het bleek ook informatief, met haar erbij heb je geen lonely planet nodig. Zij hielp me op weg naar de camping, en daarna naar het nabijgelegen dorpje om iets te gaan eten. De camping, daar lag ik helemaal alleen, tja. Het dorpje was best wel klein en het was ook al laat in de namiddag, dus veel kon ik er niet gaan doen, maar toch wel cava om eens door te lopen. In de ochtend ben ik dan bij de ingang gaan postvatten, want aan de toegangsprijs was weinig te doen maar de verplichte gids was misschien wel met iemand te delen. De eerste gast die ik aansprak wimpelde mij af, hij wou te lang stil staan bij heel wat vogels, blijkbaar... tja... niks aan te doen, als hij mij er niet bij wil dan is dat zo. De tweede die ik probeerde had ik wel prijs, nen amerikaan die in Mozambique woonde, wel, prima. Zo kon de prijs van de gids gedeeld worden door twee. De gids had er geen problemen mee. Wat blijkt, die gast die mij eerst afwimpelde was blijkbaar van gedacht veranderd, plots wou hij ook bij ons. Verassend genoeg, hij kreeg een beetje ruzie met de gids en het feestje ging niet door. Ticketje gekocht en op pad, op zoek naar Lemuren, vooral dat. We hebben er gezien, dat was wel cava. Er was ook nog een boa constrictor die ik kon aanraken, en een paar interessante vogeltjes en insecten. Al bij al was het wel een ok tochtje, zei het aan de kleine kant. Het was na een goeie drie uur al gedaan, en reken er dan bij dat we heel wat stil stonden. Maar goed, we hebben een paar soorten lemuren gezien, en daar doen we het dan eigenlijk toch voor. Die amerikaan ging daarna nog een tiental kilometer verder om daar een bootje te nemen naar een of ander klein eiland waar nog lemuren zouden zitten, maar dan tamme. Wel, ik vreesde een beetje voor het hoge circus gehalte maar hij had horen zeggen dat ondanks het hoge circusgehalte het echt wel de moeite zou zijn. Bij aankomst effe discussieren over de prijs, die was een beetje aan de hoge kant. Die amerikaan had volgens mij minder gierige vezels in zijn lijf dan ik. Nu, wat over en weer discussieren en we hebben daar iets kunnen regelen. Normaal was het boottripje voor een paar meter het meertje over iets dat georganiseerd werd door het dure hotel om de hoek, maar het zou afrika niet zijn als er niet stiekem iets te regelen was met die gasten die daar het boottripje zelf in de praktijk zetten. Jawel, effe de prijs door drie weten te doen en het bootje in. De bootman had de bananen klaar die nodig waren om die beesten te lokken en op onze arm te krijgen, en ja, het was een circustoestand, maar ik beken, het was best wel plezant, die lemuren hebben van die napjes op hun voeten en het is echt wel aangenaam van die dingen op u te hebben. Daarna nog een wandeling terug en iets gaan eten, afscheid genomen van die amerikaan en daarna heb ik daar nog wat rondgelopen. De nacht was ondertussen begonnen en dat wil daar zeggen dat er ook de nacht safaris waren. Verrassend, maar het grote gedeelte van die nachtsafari was eignelijk langs de grote weg, op zoek naar kikkers en zo. Dat had ik die nacht ervoor gezien. Dus ik een paar keer op en neer langs de grote weg en jawel, ik ben gewoon hier en daar bij een groepje gaan staan zodra ik zag dat zij iets in het oog hadden. De gidsen waren daarenboven zo vriendelijk van me ook nog een te helpen zien waar het beest in kwestie nu eigenlijk zat... toch wel grappig, heb ik daar weer zitten profiteren, toch wel wat beestjes gezien door aan te sluiten bij de safaris van anderen. Als ik achteraf een paar toeristen bevroeg bleek dat ik bijna alles gezien had dat ook zij gezien hadden. Met een goed gevoel mijn tent in, want de ochtend erop was het weer een reisdag. Ik had nog afscheid genomen van mijn vriendinnetje aan de ingang en daarna bleek ik ook die amerikaan nog effe tegen het lijf te lopen, maar hij was terug op weg naar Tana en verder naar het zuiden, in Moramanga nam ik de route naar het oosten, naar Toamasina.		</p>
		<p>In het oosten was er dus Toamasina, of Tamatave, hoe je het ook wil noemen. Dit is een ietwat grote stad aan de oostkust waar ook nog wel wat toeristen door moeten om naar de eilandjes te gaan die verder in het noorden liggen. Het zou er mooi moeten zijn, en af en toe zouden er ook walvissen moeten te zien zijn in het noorden, maar daar had ik niet echt tijd voor. Eigenlijk was er weinig reden om tot Toamasina te komen, buiten het feit dat ik te veel tijd had om al naar Tana terug te gaan en te weinig tijd had om nog iets anders te doen, dat is bij Madagascar wel een beetje een moeilijkheid, alles gaat traag en ligt ver uiteen. Nu goed, ik kwam dan in die stad aan, en na wat zoeken geraakte ik ook aan een hotel. Veel meer dan wat rondwandelen was er eigenlijk niet bij, maar het voordeel met steden is dat er op zich altijd wel iets te zien is, al is er niks te zien. Aan de kust was er een soort van kermis en savonds was er veel volk dat er iets kwam eten en drinken. Wat mij verraste was dat het bier er zo duur was, want het zat er toch vol met mensen, maar het was misschien een beetje zoals in Brussel op de grote markt zitten, ik weet het niet. Er waren voor de rest ook heel wat erg jonge vrouwen die speciale aandacht hadden voor mij of mijn vermeende portefeuille. Ik ben de kustlijn wel een paar keer afgegaan, en eens over de grote boulevard, want die is hier wel. Cava, maar niks dat je niet kan missen. Er was ook ne kerel die dacht dat hij na een vriendelijke introductie van mij wat geld kon afluizen, die kreeg de volle laag, alle vriendelijkheid verdwenen heb ik hem eens goed mijn gedacht gezegd, zoiets kikkert op, dat is het gevolg van wat opgekropte ongemakken en de confrontatie met heel wat ellende van de mensen in madagascar, als er dan zo ne goedgeklede rokende kerel begint te zagen om iets te krijgen, stop ten minste met roken als je geen geld hebt. Ook hier lieten de mensen me verder wel met rust, op die enkeling na. Er waren enkele bars of cafes met wat witte mensen, al dan niet met jonge zwarte vriendin, en hier en daar een paar toeristen, maar zoals bijna overal in Madagascar was dat aantal vrij beperkt. Ik ben dan maar op zoek gegaan naar de nog minder toeristische buurt, en daar moet je hier niet lang achter zoeken, iets meer verwijdert van de boulevard en de kustlijn zie je toch wel weer een iets ruwere buurt. De ideale buurt voor een goedkope fles bier, en ook om wat te eten hier en daar... wat compose of wat rijst. Soms durft dat hier wel eens tegenvallen ook, goedkoop maar dan ook ineens vol ingewanden, het varkensvlees dat ik vroeg bleek varkenshart, tja, het was van een varken. Maar soms was het best wel lekker, en in het algemeen waren er groentjes bij, wat in afrika al heel wat is.		</p>
		<p>Cava in deze buurt. Maar het was op zich wel niet interessant genoeg om nog eens de hele dag rond te hangen, dus had ik besloten van toch ook nog een uitstapje te maken. Na lang twijfelen had ik besloten van hotel te wisselen, mijn rugzak er te dumpen en een dagtripje te doen naar Foulpointe, een strand dat populair was bij de locals in het noorden. Dus ik in de vroege ochtend een busje in en dan is het weer van datte... het duurt lang, het busje wordt om de haverklap gecontroleerd en alles gaat pokke traag. Maar goed, het was niet zo heel heel ver, en in een busje zitten is op zich ook een deel van de toeristische attractie. Foulpointe had inderdaad strand, en er was toevallig ook nog iemand met zijn verkiezingscampagne bezig. Nu dat strand, daar was je snel op uitgekeken, niet iets waar je naartoe gaat om te zwemmen, erg ondiep. Maar het was duidelijk dat het wel wat toeristen zou moeten trekken, daar was het in ieder geval op voorzien. Er was daarenboven ook een kasteeltje, wel, er stonden een paar muren, ik ben niet binnengegaan, ik kan me niet voorstellen dat het een euro inkomsticket waard zou geweest zijn, dus ik heb daar wat rondgehangen, iets gegeten en ik ben daar maar terug naar Tamatave gegaan... en zo bleek een daguitstap waarbij ik schrik had dat ik niet meer zou terug geraken vroeger gedaan dan verwacht. Wel, ik moest uiteraard nog thuisgeraken, je weet wel, die busjes hier, dat is geen garantie. Het duurde wel wat, en uiteraard stonden we ergens een tijdje in panne, maar het kwam wel goed, en in de late namiddag waren we terug in de stad. Ondertussen had ik weer wat interessante gesprekken over Komoren die hier kwamen studeren, tja, zo kom je wat tegen. In de stad terug mijn favoriete cafeetje opzoeken, nog eens een fles bier binnenkappen, misschien zelfs twee en ik was al licht aangeschoten, veel moet ik niet hebben als ik reis. Als je daar savonds rondwandelt dan zie je toch hoe een stad een heel ander gezicht krijgt, veel ruwer, de armoede wordt duidelijker zichtbaar. Eigenlijk vind ik dat soort stad toch veel interessanter om in rond te lopen dan de toeristen straat en het strand.		</p>
		<p>De laatste dag van Toamasina, nog eerst even over het strand lopen en ik zou weer kunnen vertrekken. Het verraste enigszins, ik had dat strand nog niet echt bij daglicht opgewandeld, tot nu toe was ik altijd op de kade gebleven. Om te zwemmen was het niet ideaal, er zouden haaien zitten, dus veel volk waagde zich niet in het water. Eigenlijk best wel sjans dat ik nog even langs daar was gegaan, want het heeft mijn indruk van de stad toch nog wel wat aangepast, het was daar best wel ok om effe te zitten. Daarna nog eens naar mijn favoriete straat met al de lokale eetstalletjes, en dan stillekesaan richting busstation. Daar had ik een bus gereserveerd richting hoofdstad. En die bus, dat liep weer niet erg vlotjes. Toch echt wel niet te geloven. Uiteraard was het weer erg lang wachten. En wat bleek, de grote bus waar ik een ticketje voor had, die zou niet rijden, dan toch maar in de kleine bus want er was niet genoeg volk dat geboekt had. Ok dan, allemaal die bus uit, de andere bus in. Maar toen waren de problemen nog niet weg. Het is soms verrassend, maar hier in Madagascar is men in zekere zin beter georganiseerd dan in veel andere plaatsen in Afrika, nu ja, beter... het is zo dat men de namen afroept om er zeker van te zijn dat iedereen op de aangewezen plaats zit. Hier zaten we echter al in de bus, en bij het afroepen van namen bleek er iets niet te kloppen. Op zich, geen probleem zou je denken, het is niet dat er teveel of te weinig mensen op zaten, ze zaten gewoon niet allemaal op de juiste plaats. Wel, dat heeft wat in gehad, niet normaal. De eerste afroepsessie gaf problemen aan, en die kerel kon er blijkbaar niet aan uit, misschien dat het wel tien minuten had geduurd en wat deed hij, hij ging er iemand anders bijhalen... jawel, begint die kerel die zelfde namen af te roepen, daar moet je volgens mij toch een beetje simpel voor zijn. Het bleek nog altijd niet helemaal duidelijk en er kwam zelfs een derde man bij om het te regelen. De oplossing, je gelooft het niet, drie mensen zijn van plaats verwisseld en het was in orde. Dat heeft in totaal volgens mij bijna een half uur geduurd. De mensen in de bus waren er duidelijk ook mee aan het lachen, die snapten ten minste dat het best wel onozel was... maar tja, ze zullen hun redenen wel gehad hebben zeker ?! Dan verder op pad, nog twee mensen oppikken, ergens en verder naar Tana, de nacht door, alweer. Eens in Tana, nog een klein busje naar mijn couchsurf host, Celine, waar ik eerder al had verbleven om mijn rugzak af te gaan zetten, dat ging nu al wat vlotter omdat ik daar al was geweest. En ik was weer terug waar ik was begonnen was.		</p>
		<p>Die ochtend in Tana zat ik in de vroege uurtjes voor de deur bij Celine. Ik wou haar niet uit haar bed bellen. De buurman liet me iets later weten dat ze al wakker was, fijn, dus ik binnen, zij werken, en ik ben na me te kunnen wassen weer eens op pad gegaan. Ik was eigenlijk de hoofdstad wel verschillende keer doorgegaan maar nog niet echt als toerist. De stad hier heeft een heuvel en op die heuvel is er net zoals in Fianarantsoa een beetje een ietwat historische buurt. Eigenlijk weet ik niet helemaal hoe oud het allemaal is, maar het is er wel ietwat stijlvol. Je kan toch moeilijk anders dan besluiten dat voor een afrikaanse stad Antananarivo best wel sjiek is, al zegt dat wellicht meer van de andere afrikaanse steden dan van Tana. De heuvels maken dat het zicht er wel ok is en als je dan ook nog een paar buurten hebt met op zijn minst interessante gebouwen, wel, dan heb je als toerist iets om naar toe te gaan. Tis dan ook een beetje jammer dat toeristen doorgaans snel de stad uitvluchten, het zou er een beetje gevaarlijk zijn. Dat het er gevaarlijk is, dat zal zo wel, althans toch in het centrum, snachts. Maar het is toch jammer dat ze net deze best wel ok hoofdstad links laten liggen. Ik vond de wandeling de heuvel op best wel ok, ik heb er ineens nieuws slippers gekocht want de mijne hebben het bijna begeven. Het toeristen bureau wist niet veel, maar dan toch net voldoende om niet volledig waardeloos te zijn, en vriendelijk was ze zeker. Op de heuvel trachtten ze mij uiteraard een soort tour aan te smeren, maar dat pakte niet, en heel lang staan keuvelen vond die gast blijkbaar ook niet interessant genoeg. Langs de heuvel was er overal gebouwt en het had wel wat in de smalle straatjes manouvreren, op en af de heuvel. Toen ik terug naar beneden wandelde was er weer een typisch afrikaanse toestand, een autootjes was in een van de smalle straten in panne gevallen, en dan zie je de bestuurder was benzine in het autootjes kappen, en ondertussen groeit de file, heel normaal hier. Wachten is hier zo deel van het leven dat het niet echt lijkt alsof mensen hier stress van krijgen of geirriteerd door geraken, mensen staan gewoon te wachten tot de ketting van autos weer in beweging geraakt, en in dit geval is dat als de auto helemaal vooraan weer in gang is geschoten. Dat is afrika op zijn best. Eigenlijk is dat misschien wel de reden om naar afrika te komen, om te zien en verbaast te worden. En zo heb ik me die hele dag wat bezig gehouden, om dan savonds terug bij Celine te zijn. Het jammere is een beetje dat dat nogal ver is van het centrum, en in het centrum is het niet echt veilig genoeg om te voet overal rond te lopen, ok als je met een taxi gaat maar dat kost geld, dus, ik ben die avond in de buurt gebleven van Celines huis, en gelukkig heb ik ook daar wel een beetje een verzetje gevonden, een cafeetje waar ik een fles bier kon drinken, of twee, en een paar plaatskes waar nog iets te eten viel. Daar, dicht bij haar huis, is het niet echt onveilig en het is toch ook weer een ander deel van de stad. Ik vond het best wel plezant. Ik was daar ergens een winkeltje binnen gegaan, een fles bier besteld... en als ik daar zat komt er ne gast efkes met mij praten, maar niet te lang, ze laten je doorgaans met rust en diegene die contact zoeken blijven vriendelijk en blijven ook niet te lang, echt wel tof, zo wordt je hier echt soms letterlijk welkom geheten, ze zijn content dat jij tot bij hen geraakt en niet zomaar in de sjieke cafees maar simmpelzeg in een winkeltje zoals zij dat doen. Ik moest eerst een waarborg geven dat ik de fles bier zou terugbrengen, zo werkt dat hier, maar bij de tweede fles zag de madam achter de toog ook wel dat ik die fles niet ging meenemen en ze liet de waarborg zitten. De fles wordt dan door de tralies gestoken, want het zal ook hier dus niet allemaal probleemloos verlopen. En zo kwam er een einde aan alweer een prima dag van ronddwalen, nog efkes Celine begroeten die net ging slapen en ik kon nog effe op internet en ook mijn bed in.		</p>
		<p>Nog een laatste dag Tana en het zou er weer opzitten. Om opnieuw de straten rond te dwalen, dat zag ik niet zitten dus heb ik gekozen voor de meest voor de hand liggende uitstap, die naar Ambohimanga. Blijkbaar is er in de nabijheid van de hoofdstad een soort van paleis, wel, een versterking waar ooit de koning huishield zo ergens vanaf eind 17de eeuw. Het is wereld erfgoed, voor mocht dat iets zeggen. Laat het dus gezegd zijn, zelfs in afrika vind je geschiedenis, niet op veel plaatsen maar hier in ieder geval wel. Er staat zelfs nog wel iets van recht, al is het lang het Versailles niet. Ik heb geprobeerd van die kerel achter het loket om te kopen, maar dat lukte niet, ik denk dat ik trouwens niet de eerste was want het systeem was er op voorzien van een tweede controle bij het binnenkomen. Hier en daar heb ik iets opgevangen van de gidsen die hun uitleg deden aan de andere toeristen. Nu, toegegeven, de geschiedenis les is ietwat aan mij voorbij gegaan. Maar het was wel een ok uitstap voor als je een dagje in de hoofdstad hebt. Een bekend deel van het geheel is de poort die nog recht staat, de poort van de versterkte wal uit de vervlogen tijden. Het paleis zelf staat ook nog recht al is me niet duidelijk wat daar nog origineel van is. Het heeft wel iets van een paleis, met veel hout, eigenlijk best wel simpel, maar dan toch ook weer niet helemaal als je rekening houdt dat veel voorwerpen van het begin van vorige eeuw tot zelfs vroeger waren. Heel erg lang heb je niet nodig om het complex door te wandelen, en dan kan de terugtocht beginnen. Hier geraakte ik aan de babbel met ne gast die vroeger toeristen rondleidde maar dan toch maar met een busje was beginnen rijden want het aantal toeristen was ruim onvoldoende in verhouding met de massa aan concurrenten om toeristen rond te leiden. En ondertussen reden we langs de dorpen in het noorden van Tana, om uiteindelijk op de drukke straten rond Tana te belanden. Een file is hier nooit ver weg, niet dat het enkel hier zo is maar de chaos is groot en die stijgt tot het hoogtepunt op de markt, daar valt hele minuten alles simpelweg stil, overal busjes en mensen, en veel beweegt er niet. En zo was ik weer ietwat vroeger thuis dan verwacht, tijd genoeg om eens na te gaan hoe ik de dag erna in de luchthaven zou geraken, want ik wilde me niet weer laten vangen zoals dat was toen ik hier aankwam. Er zouden ook lokale busjes rijden naar een nabij gelegen stadje, en dat kan dan aan een veel veel lagere prijs dan met een taxi of een speciale toeristenbus. En ik moest ook nog een muskietennet gaan kopen voor een vriendin, dus, iets te doen die voorlaatste dag. Het duurde wel een tijdje vooraleer ik dat busstation gevonden had, alles ligt hier zo verspreid, en daar duurde het ook even vooraleer het duidelijk was wat de prijs was, maar het was 28 keer minder dan wat ik de vorige keer had betaald. Uiteraard, ik zou nog tot op de bushalte moeten geraken ook, de dag erna, met rugzak, en ook dat kost tijd en geld, dus ook dat nog uitzoeken, tja, voor 15 keer minder doe ik het dus, alles duidelijk, of toch bijna. Dan nog wat rondlummelen, nog wat rijst met worst eten, en een muskietennet gaan kopen... verschillende soorten, er toch eentje gevonden, verassend genoeg lukte het me niet echt iets van de prijs af te krijgen, ik zou bijna vermoeden dat afbieden hier niet zo sterk doorweegt dan in sommige andere landen. Nu, veel weet ik van die dingen niet omdat ik zelden iets koop. Het eerste muskietennet dat ik had zien hangen heb ik uiteindelijk ook gekocht, de vijf andere plaatsen waren duurder of het zag er een slechter net uit. En dan terug naar Celine. Daar ben ik eigenlijk niet meer buiten geraakt, na een hele dag rondkrossen en ik was ook al wel op de plaatsen geweest waar ik naartoe wou, tja, dan is de goesting om savonds nog weg te geraken iets lager, en daarenboven en misschien nog het belangrijkst, ondertussen was de regen veel frekwenter geworden en bij wijle soms erg hevig, dus die avond gutste het water uit de hemel, en ik heb het gehouden bij een lang gesprek met mijn gastvrouw.		</p>
		<p>De ochtend erop, het einde nabij. Ik had van Celine al afscheid genomen, zij was werken, en ik heb toen uitgebreid me nog wat gewassen en mijn spullen allemaal herschikt in mijn rugzak voor de weg terug. Ik zou al vroeg naar Ivato gaan, dichtbij de luchthaven, gewoon, dan was ik zeker, en er was blijkbaar ook een kleine dierentuin vlak bij de luchthaven, dus dat gaf me ook nog een laatste ding te doen. Eerst een wandeling door de buitenwijken, een klein busje in gekropen, en dan overstappen op een ander klein busje. Nogmaals valt het op hoe veel files hier in het centrum en daarrond wel zijn, overal zit je vast. Een hele tijd later stond ik in Ivato, ik was er als allerlaatste uitgestapt. En dan, tja, dan sta je daar. Ik heb het toch wel weer goed kunnen regelen. Hier in Madagascar lukt dat wel. Eerst mijn mail controleren, en ik heb daar gevraagd of ik er mijn rugzak niet zou kunnen laten staan terwijl ik naar die dierentuin ging. Dat was ok, dat is dus al een heel gedoe minder. Mijn e-ticket er ook nog afgeprint en ik was weer op pad. Zij wisten me trouwens ook te vertellen waar ik moest zijn, een kleine wandeling, wel, een vijftal kilometer of zo, langs de luchthaven door, langs de vele steenhouwerijen waar veel vrouwen en kinderen de stenen aan het bewerken waren. Kinderarbeid, we hebben er wel iets tegen maar hier is het een manier om rond te komen. De wandeling was wel weer cava, het gaf een beeld van weer wat dorpjes. Bijna aangekomen aan die dierentuin, ook beschreven als croc farm, zag ik een busje met toeristen passeren, oude toeristen, en dat bleek achteraf een meevaller. De hele bende was nog altijd bezig met binnengaan toen ik daar aankwam. Er was 10000 inkomprijs, toch bijna 5 euro, en dat voor een klein dierentuinte. Ik heb het er gewoon op gewaagd en ben met de hele bende binnengegaan, niemand die mij iets vroeg. Nu, het voordeel is niet zozeer dat je daarmee vijf euro uitspaart, voor mij is het voordeel dat het ook geen enkel probleem is als die dierentuin echt geen aanrader blijkt te zijn, gratis, dan maakt het niet uit. Ik was wel benieuwd of iemand me ooit nog iets zou vragen, vooral omdat eens binnen ik daar verder alleen rondliep. Maar nee, ik kreeg zelfs nog vriendelijke aanwijzingen van mensen die daar werkte, hoe ik rond moest en waar de beestjes zaten. Maar het eerste deel, dat was het interessantst, van de meeste van de dieren die ze in Madagascar hadden zat er wel een exemplaar in een terrarium, kikkers en slangen en zo, en kameleons, sjiek. Maar het gaat hier over slechts een kamer, dus zoveel was dat niet. In de dierentuin zelf was het vooral krokodillen, veel krokodillen, baby krokodillen en grote volwassenen, nu kan ik mij gerust voorstellen als je nog nooit krokillen in het echt hebt gezien dat het best wel spectaculair zou zijn, maar voor mij, toch niet echt, ik heb er ooit in uganda op een meter van gezeten, en ik heb er ooit een van meer dan 4 meter gezien. Ik moest het dus van andere zaken hebben, ook niet van de boa constrictor, die had ik al vastgehad in het nationaal park. Verder zat er ook nog een katachtige, duidelijk met psychische problemen vanwege de te kleine kooi, nee, van zo een dierentuin wordt je doorgaans niet vrolijk. Maar het is wel een efficiente manier om al die beestjes nu eens te zien. Buiten was de kameleon wellicht nog het meest spectaculair, niet zozeer het beest maar het vangen van een insect door dat beest... ik heb de tong zien schieten. En bij afloop, ik ging niet wachten op het voederen van de krokodillen, snel buiten en hopen dat niemand mij iets zou vragen, het was mij zeker geen vijf euro waard. En zo gebeurde, niemand vroeg iets en ik ben terug naar Ivato kunnen wandelen. In het dorpje dat ik tegenkwam nog aan de praat geraakt met weer een vriendelijke madam en de student uit de komoren die er verbleef, er zijn er zo wel veel, nog een paar zoetigheden uitgeprobeerd en toen, tja, wat toen, het was nog vroeg en het vliegtuig was pas voor snachts.		</p>
		<p>Wel, bij het einde van de reis moet je het resterende geld ook nog opkrijgen. Eten kopen. Kokosachtige snoepjes, verschillende gefrituurde zaken, wie weet wat het allemaal was, compose, ... en bier drinken. Er was daar een ok plaats, ik kon er zitten en het bier was er vrij goedkoop. Daarenboven heb ik wat zebu satekes laten aanrukken. Tja, het geld moet op, veel had ik niet meer, ik had van Celine nog voor 5 euro afgekocht maar nu met die meevaller van die dierentuin die gratis was had ik toch nog meer over dan verwacht. Dus nog een fles. Er was daar ne gast die teken deed met zijn duim dat het dik in orde was dat ik daar bij hen op cafe was. Ze apprecieren het wel, meestal komen witte niet op van die plaatsen, maar op zich was er niks mis. Uiteraard, proper is iets anders maar het bier was er koud, het vlees gebakken, en de mensen waren er vriendelijk. Dat is toch wel een beetje de meevaller van Madagascar, ik dacht er overal afgezet te worden en behandeld als stomme toerist, maar eigenlijk was men vriendelijk en behulpzaam, terwijl ik niet overal belaagd werd om eindeloos te lullen over koetjes en kalfjes. Iets meer spontaan contact zou wel ok zijn geweest, maar goed, tis en blijft fijn als men gewoon vanop een afstand een beetje appreciatie laat blijken. Nog een paar euros, een fles rum kopen kan hier ook altijd, voor een paar euro heb je dat. Nog even op internet, en dan toch maar richting luchthaven. Ivato is op zich best wel ok. Het stadjes zelf is lichtjes interessant maar vooral, het bevat alles wat je nodig hebt, bij aankomst of bij vertrek. Als de avond valt dooft zoals op de meeste plaatsen binnen Madagascar alles wel snel uit, de straten worden donker en de winkels gaan dicht. Ik heb mijn voorraad eten en drinken in de luchthaven nog verder geconsumeerd, en gewacht tot ik kon inschepen, mijn geld was op en mijn tijd ook. Inschepen deed ik snachts, en smiddags stond ik weer in Parijs. Ik had nog vijf uur om mijn eurolines bus te halen, geen probleem, het was toch wel een klein beetje een risico moest de vlucht zware vertraging hebben, maar dat was niet zo. En eens ik uit die grote luchthaven was geraakt en een bus gevonden, de stad door en daar stond ik, met nog drie uur tijd. Ik heb er wat chinees gegeten, ik was duidelijk terug in Europa, de prijzen zijn van een andere orde. En dan de eurolines bus op, zonder wifi, die werkte blijkbaar enkel in spanje, tja, en zo tot in Brussel, daar de bus op, en die avond stond ik weer helemaal in Leuven, klaar voor het echte leven, wel, dat zou nog tot maandag kunnen wachten, het was zaterdag en maandag moest ik aan het werk.		</p>
		<p>Madagascar, het was er niet gemakkelijk om te reizen omdat alles traag ging, omdat het altijd om grote afstanden ging, omdat het niet altijd comfortabel was, omdat de meeste interessante plaatsen enkel met dure tours of eigen vervoer te bereiken zijn, ... maar het was wel zeker de moeite, omdat het simpelweg aangenaam was, omdat de mensen niet teveel en niet te weinig met je te maken hadden, omdat de mensen behulpzaam waren, omdat er voldoende vreemde dingen gebeurde, omdat er ook effectief hier en daar iets te zien was, en omdat afrika nu eenmaal afrika is, al vinden ze in Madagascar soms dat het geen afrika is, ik vind van wel en dat is goed. 
		</p>		<p>W.		</p>

	</div>

</div>

<br><br>

</body>
</html>

