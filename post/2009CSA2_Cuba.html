<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2009-10: Central to South America</title>

</head>

<body>

<div class="container">

	<div class="col-md-9">
	<br/>
	<br/>

		<p>Cuba, het ging een speciaal land worden, en dat werd het ook wel enigszins. En iets waaraan dat onmiddellijk duidelijk wordt is dat er twee soorten geld in omloop zijn... CUC, ook dollar genoemd waarmee het in waarde gelinkt is, of ook peso genoemd.... dit was vroeger uitsluitend voor de toeristen en staat 25/1 ten aanzien van moneda national, ook peso genoemd (zie je het gevaar). Voor de duidelijkheid heb ik me bij peso cubano en dollar gehouden om het onderscheid duidelijk te houden. Eigenlijk is er voor mij niks vreemd meer aan, in goedkope zaken betaal je met peso cubano, en in duurdere zaken of alles wat met toeristen te maken heeft betaal je in CUC. Zo kan een pintje 24 peso cubano kosten en tegelijk 1 CUC. In sommige zaken kan je echter enkel met CUC betalen, wat vervelend is voor die mensen omdat ze moneda nacional verdienen... dus, hier heb je dat een professor aan de universiteit me om een paar CUC bedelt, hij heeft wel geld maar niet het geld waarmee je iets luxuezere zaken koopt... klinkt gek eh... en dat wellicht enkel om ervoor te zorgen dat de cubanos gelinkt blijven aan cuba en dus niet kunnen vertrekken zonder alles achter te laten.		</p>
		<p>Als toerist is het eigenlijk dus wel simpel, je betaalt er je kamer mee... dat is in Cuba een casa particulares, dus een kamer in een huis, geen hotel want dat is enkel voor de 5 sterren ervaring. Dat heeft wel iets... in zo een huis bij mensen, die mogen maximaal 2 kamers verhuren en betalen daar ook een standaard bedrag voor afhankelijk van waar het huis is... de druk is dan ook groot om voldoende toeristen binnen te krijgen om dat verlies te compenseren... tja, de regering zit hier met zijn vingers overal tussen... maar het maakt ineens ook dat er onderhandeld kan worden, en dan kan Wilfried soms slecht zijn... gaandeweg daalde de prijs voor mij dan ook, van 20 CUC (tja, tis er niet goedkoop), naar 20 met eten, naar 15, naar 12, naar 15 met ontbijt en ze deden er mijne was (die laatste twee waren wel illegaal, en de stress was bij eentje ervan op het gezicht af te lezen... mensen zijn hier bang van de regering). Verder betaal je er je bus of taxi mee, je mag niet in de reguliere bussen maar moet in de dure toeristen bussen... een vergelijk; 72 euro als toerist versus 4 euro als local, best wel cut in zo een toeristenbus met standaard veel te veel airco (19 tot 20 graden, niet te geloven, tis om ziek van te worden), maar waar in andere landen je vooral mensen ontmoet in dormitories (slaapzalen) is dat hier in de toeristen bus... dus het heeft voordelen, aangezien je ze wellicht niet tegenkomt in jouw casa particulares. En verder betaal je er jouw toeristen uitstapjes mee... nu, ik heb maar 1 ding gedaan, het nationaal park in het zuiden, het zint me niet van in een toeristen vracht met 20 te zitten om dan als schapen naar een of andere waterval te slenteren... die ene wandeling die ik wel had gedaan was slechts met vier maar jammer genoeg totaal ondergeregend, het was er twee dagen aan het gieten van jewelste... bummer, tja, soms zit het mee, en soms zit het tegen...		</p>
		<p>In minder toeristische gebieden vind je doorgaans het eten in moneda nacional, en eigenlijk kan je dan best goedkoop leven... een kartonnen doosje nasi goreng voor ongeveer een halve euro, bijvoorbeeld. Grappig is dan bijvoorbeeld dat ik voor mij gefrituurde kip met schamele frietjes niet enkel mijn eten moest betalen, 10 peso cubano, maar ook het doosje waarin het wordt gegeven, 0.40 peso cubano... en zo krijg je snel heel wat zinloos klein geld. Dergelijk goedkoop eten nodigt uit om er eens goed in te vliegen, maar het aanbod is bijzonder beperkt... en groenten bijna volledig afwezig, veel vlees en kaas, geen wonder dat de mensen er ondanks alles toch zoveel buikvet hebben... hamburguesas, pizza con cueso, perro calientes (hotdogs)... grappig dat je dan vraagt voor wat mosterd op jouw hotdog, je ziet de flesjes staan... sorry, leeg, geen saus hier... er is veel dat er gewoon niet is... leven in cuba... tis er simpel, wat ben je met geld als er niks te kopen valt. Uiteraard trekken de mensen er hunne plan, er staat daar bijvoorbeeld een grote ton en je kan er voor wat kleingeld jouw fles laten vullen met iets limonade achtig... veel goedkoper dan water, veel veel goedkoper, dat is iets wat de locals niet drinken... tja, als je straat limo hebt voor minder dan een vierde van de prijs.... en echte limonade op fles kost er evenveel als water... tja... veel dingen zijn hier ietwat vreemd. Ook bier kan je hier uit zo een ton krijgen, tis bijna niet te drinken maar tis goekoop, een fles van anderhalve liter voor een derde van nen euro... let wel; bijna niet te drinken... duidelijk aangelengd met water, maar goed, voor heel wat locals toch nog het ding te doen, blijkbaar. Al moet ik toegeven dat ik ook veel mensen blikjes bier heb zien drinken, dat is toch nen dollar, en als je rekening houdt met het maandloon dat tussen 10 en 40 dollar ligt... is dat toch belachelijk veel... ik begrijp er dan ook niet echt alles van, eigenlijk ver van alles...		</p>
		<p>Viñales zou een natuurparadijs worden, jammer dat het bijhorende stadje, of zeg maar 'toeristenstraat' er alles behalve was... ik wou er al vertrekken toen ik er aan kwam... het enige pluspunt was dat ik mijn prijs voor het hotel wat naar beneden kreeg... het ging 20 worden maar tja, als ze met twintig in je oor staan te roepen als je de bus uitstapt... veinte, quince... dan weet ik ook wel dat ik een sterke positie heb... ik heb dan maar onderhandeld voor kamer met eten... dat is zo een dorp dat bijna geen restaurants heeft, kan je je al wel voorstellen wat daar de prijs kwaliteit verhouding gaat zijn... nu goed, ook voor het eten werd de prijs aanzienlijk gereduceerd... hard afbieden en toch was het contact met de eigenares best wel ok, dus ik zal nog altijd wel genoeg betaald hebben... ze hebben mij nodig voor die eurokes die ik er wil spenderen... en dat de relatie nog wel goed zat bleek uit het eten... want tja, afbieden op eten dat je nog niet hebt gehad blijft een risico... nu, ze deden hun best wel... dus, het kon bijna niet anders, want eten doe je toch best in plaatsen die dienen om te gaan eten, toeristenvadsigheid kost geld en meestal ook kwaliteit. Uiteraard wilde ze een paardritje voor me organiseren... iedereen kent wel iemand... of ze er een percentje op krijgen, eigenlijk ben ik er wel benieuwd over... toch eerst maar eens efkes de straat op en daar wat rondvragen... wat ik hier ging uitspoken, daar was ik echt nog niet uit... ik had nog niet onmiddellijk vat op de cubaanse wijze... in sommige landen en streken zijn tours wel goed, omdat je bijna onmogelijk zelf iets kan doen... en wat het hier ging zijn stond niet in die paar informatiearme papierkes die ik van lonely planet had afgedrukt		</p>
		<p>Toeristen die op hun bus staan te wachten, ideaal om wat ideetjes op te doen... er stond daar ne kerel op zijn eentje... daar efkes mijn vragen aan gaan stellen en het werd me duidelijk dat ik er gerust alleen op uit kon trekken, te voet... dus tja, de rest zien we dan morgen wel... alvast een dagje om een beetje verder uit te kijken... een fijne wandeling in een prachtige natuur... en toen ik een paar paarden met toeristen voorbij wandelde was mijn goesting om een paard te huren ook helemaal voorbij... een paardritje is voor mij ook maar nuttig als het je op plaatsen kan brengen waar je anders niet kan geraken... al moet ik toegeven dat ik effe wou dat ik een paard had toen de weg op sommige plaatsen volledig onder water stond. Mensen roepen je wel eens binnen in hun huis... erg vriendelijk, maar uiteraard niet zomaar zonder ondertoon om je iets te verkopen... iedereen wil wel een extraatje, zoals de mensen die in de tabaksteelt werken... die weten de toeristen wel te vinden om in gebroken engels een cigaar aan te smeren... een hele trip... mijn voeten vol blaren... maar mijn goesting om ook nog iets anders te doen daalde, vooral toen ik in het bezoekerscentrum de fotokes te zien kreeg van al dat prachtigs... ik onthoud er van dat het er allemaal een beetje uitzag zoals dat wat ik die lange voormiddag had gezien... uiteraard was er ook nog die grot waar je naartoe kon gaan met een bus of zo... maar of ik dat wel wou na de week ervoor een hele grote grot te hebben gezien... hmmm, ik dacht van niet... uiteraard, als dat daar is, dan ga je daar naartoe... maar om een taxi te regelen... nee... misschien met lokaal vervoer, tja, waarom niet proberen denk je dan... niet naar die grot maar een of andere doe het zonder gids wandeltocht... ok, je weet ondertussen waar je moet wachten en hoeveel het kost... het enige ding dat je niet weet is wanneer er een bus gaat komen... dat zou binnen enkele minuten kunnen zijn... maar anderhalf uur later, en heel wat frustraties... niet enkel van mij, is er nog altijd geen vervoer voor een groot deel van de wachtenden.... sommigen zijn ondertussen al weggeraakt, maar die moesten de andere richting uit... als er toevallig vervoer in jouw richting uitgaat kan je altijd trachten een zitje te betalen... hier in Cuba moet je maar wat creatief zijn, denk je dan... ik zag de tijd passeren en heb dan maar besloten van een wandeling aan de andere kant van het dorp te maken, dichtbij... Dan wordt dat prachtige ding in het noorden van het land plots een 1 dags optie... soit... klaar voor mijn ritje richting zuiden...		</p>
		<p>Trindad, de toeristenstad bij uitstek, 'zit op je gat park'-Varadero niet meegerekend, maar eigenlijk vond ik er echt niet veel aan... de aankomst was echter wel grappig... allemaal mensen die achter een koord wachten om op je te springen in de hoop je een kamer aan te smeren... dat doet een mens zijn onderhandelingspositie uiteraard enorm stijgen... pech voor hen... pak mij - pak mij - pak mij... dus, ik liep daar door terwijl ik rustig bleef herhalen... quince quince quince... en ja, ik kreeg uiteindelijk mijn bed voor quince, uiteraard met douche op de kamer en warm water en zo... met wc papier... Toen ik die eerste avond door de straten liep kon ik tegelijkertijd een soap op tv volgen, in bijna elk huis stond de tv op, die je op straat hoorde, en bijna zonder uitzondering was het dezelfde soap... ik denk dan ook niet dat het aanbod op tv erg groot was... nu goed, bij ons is het wel groot en trek het nog op niks... maar allemaal dezelfde post... het suggereert toch echt wel beperkingen... het aanbod was bijna in niks echt groot... als je hier het speelgoed bekijkt dat wordt verkocht dan is dat zoals in afrika, en als je het speelgoed ziet waarmee effectief wordt gespeeld dan is dat nog veel meer beperkt... De bank kon me alvast niet onmiddellijk helpen, hun systeem lag plat ???? en de bakkerij... die was leeg, pas om 11 uur was er terug brood... al die dingetjes maken het leven toch wel iets moeizamer... maar geen gedoe aan je kop van mensen die toeristen lastigvallen zoals in elke gids staat vermeld, op dat vlak is er duidelijk recent iets veranderd... zoals me werd uitgelegd door ne kerel die toeristen trachtte te lokken... hij kreeg er koppijn van, de spanning van daar met mij te staan zeveren... telkens als er een auto kwam efkes een paar meter opzij gaan staan... je wordt er als toerist wel in het zak gezet, als ze kunnen... tja, een pizzaatje voor slechts een dollar lijkt nu niet zo heel duur eh... maar het kost wel vijf keer minder... het helpt toch als je simpelweg aan de lokale bevolking eerst effe de prijs vraagt... en terwijl je er dan staat te eten zie je hoe de andere toeristen zonder besef zich gewoon in de loeren laten leggen... ik vind dat toch maar niks dat een bedriegend mens daar voor beloond wordt terwijl iets verder in de stad, waar de toeristen wellicht veel veel minder komen, de armoede duidelijk zichtbaar wordt en die hebben niks aan die toeristen.		</p>
		<p>Ik ben er wel eens een pintje kunnen gaan drinken... Cuba kan eenzaam zijn, toeristen zijn doorgaans asociaal en er zijn geen slaapzalen, maar toch, een of andere vreemde duitser was met me aan de praat geraakt.. en tja, dan heb je in de avond toch iemand... daar ergens op een terras gaan zitten tussen de menigte toeristen en een paar overzatte locals... saai saai, de meerderheid van de toeristen met zo een uitgestreken gezicht, tja, die zullen allemaal die dag een toeristen uitstapje hebben gehad en nu moe maar voldaan aan hunne mochito sippen.. maar 'vibrant cuban nightlife', yeah right... dancing... tja, ik noem dat 'performance voor toeristen'. Eigenlijk best wel plezant te zien hoe dat dat er aan toegaat, maar tegelijkertijd zielig... er was geen Cuba in Cuba. Eigenlijk was het er weer best een tikkeltje saai... tja, koloniale gebouwen... hmmm.... je kan dan altijd naar het strand... de beach boys bij mij op de bus hadden zich er heel wat bij voorgesteld... jammer voor mij, maar meer voor hen, dat het er regende... en je kan ook in een groep van 19 mensen een uurke gaan wandelen om een waterval te gaan zien, of nog andere van die dingen... euh... liever niet... 19 mensen... en dan vooral de 40 tot 60'ers... de beach boys zijn hier de uitzondering, weinig jong volk.. tzal wel met de prijs te maken hebben... Dus, laten we gewoon de dag erop maar vertrekken, zo wordt de toeristen hype van Cuba uiteindelijk een eendagsoptie.... klaar voor mijn ritje richting zuiden...		</p>
		<p>Sanctu Spiritus, tja, zo heten die steden hier. Een klote ding van die toeristenbussen is dat die veel minder frekwent zijn dan de echte bussen... dus, je kan er maar op bepaalde momenten naar bepaalde plaatsen... erg vervelend, een nachtbus vanuit Trinidad naar Santiago de Cuba in het zuiden ging niet... maar wat wel ging was een ochtend bus naar Sanctu Spiritus en dan vandaar de nachtbus naar beneden... ok, dan heb ik ook dat plaatske gezien... gelukkig dat ik aan de praat raakte met een duitse, op de bus, die daar ook een paar uren ging rondhangen... want veel te zien was er niet... we wandelden efkes in een richting en plots waren we aan de rand van waar je zou willen zijn... zucht... ik moet hier nog heel wat uren blijven... maar ik moet bekennen dat eens ik daar alleen rondbolde ik toch wel meer gevoel voor de stad kreeg... er was uiteraard nog altijd niks te zien of te doen, toch maar gekozen om een deel van mijn CUC in de bank om te wisselen in Moneda Nacional, dat geeft een betere exchange rate dan in de winkels en zo op straat... dat geld kan je dan onmiddellijk proberen door pizzaatjes en zo te gaan eten... of ne ijscreme, en nen hotdog... tja, hotdog... erg populair hier... perro caliente, en dan vraag ik daar saus bij... nee, dat hebben ze niet... brood en vlees is geen probleem maar saus en vooral groenten, daar kan je bijna steeds naar fluiten... wel cool is dat je hier jouw lege fles kan laten vullen, of simpelweg een glas drinken, van een limonade achtig ding... veel goedkoper dan water drinken... dus drinken we dat de hele dag dan maar eh... en die dag ging uiteindelijk, ondanks dat er niks echt gebeurde, toch nog vrij vlot voorbij... om uiteindelijk moe in de vertrekhal van de bus te zitten... daar waar ze ne CUC van mij wisten te ontfutselen om mijn rugzak die hele tijd bij te houden, ondertussen wist ik dat dat gratis zou moeten zijn... grmpff...		</p>
		<p>en dan zie je die mensen daar aanschuiven, pff.... ze mogen niet in de vertrekhal, tot de namen worden afgeroepen... de identiteitskaart wordt gecontroleerd... ze kunnen wel het eerste stuk van de hal in, daar is het druk... en daar stinkt het naar pis... dat heb je met die wc's, hallucinant dat een mens daar dan ook nog voor moet betalen... voor die wc's... wat ook opvalt is dat er toch wel wat diversiteit is in mensen, al zijn de meeste mensen dik, niet iedereen... er lopen echt ongelooflijk slanke mensen, en ook moslims... en travestieten... funny... en ondertussen kijkt een mens dan maar wat tv... bijzonder saai, lange uiteenzetingen door succesvolle (doorgaans wittere mensen), misschien dat ze in onze media hiervan nog iets kunnen leren... je weet wel, je stelt een vraag en je luistert effectief naar wat iemand antwoord... dat lukt ze bij onze vrt en vtm meestal niet goed, maar om het op zijn cubaans te doen is misschien ook wat teveel van het goede... je stelt een vraag en staart dan met een glimlach voor het komende half uur in het ijle terwijl een of andere acteur daar ogenschijnlijk zijn levensverhaal zit te doen... saai saai saai, en als je dan denkt dat je blij bent als dat dan afgewisseld wordt met muziek... nee hoor... dat is ronduit irritant... dus ik was blij als het wachten over was en ik uiteindelijk mijn bus in kom om zo snel mogelijk in slaap te vallen... wat ook gebeurde...		</p>
		<p>Santiago de Cuba, het alternatief voor Havana... een ietwat grotere stad... maar eigenlijk vond ik er ook weer niet echt mijn ding... niet dat het niet aangenaam is om effe te vertoeven, je ziet er wel weer wat meer paard en kar, of allerlei fiestend openbaar vervoer... maar op zich kon het me niet echt overmatig bekoren. Menig toerist heb ik wel eens horen zeggen dat de steden allemaal zo een beetje hetzelfde zijn. Uiteraard is dat maar ten dele zo, maar als je in heel het land al die beperkingen hebt, tja, dan lijkt wat er overschiet uiteraard een beetje op elkaar. Het coolste ding was misschien dat ik er de prijs van mijn hotel weer naar beneden kreeg... de kamer zag er echt niet uit, dus met een lichte vorm van tegenzin en met het idee in mijn achterhoofd dat ik al in veel veel erger plaatsen geslapen had gaf ik toe op 12 euro... zij duidelijk ook met tegenzin... die tegenzin van haar veranderde nadat ze in die andere kamer (zij betaalt maar voor 1) een of andere rus had binnen gekregen die de volle pot van 25 betaalde... nu, ook ik zag het allemaal heel wat meer zitten nadat ze het had opgeknapt, ik was content... tzou deugd doen na de nachtbus... en aangezien ik geen enkel probleem heb met slapen in een nachtbus kon ik er onmiddellijk de hele dag tegenaan.. mensen lieten me daar ook zo goed als volledig met rust... ondertussen had ik mijn weg in het eten wel wat gevonden en kon ik in Moneda Nacional het een en ander uitproberen... alles ging er zo traag, maar wat wil je... als je een broodje met kaas bestelt dan staat er aangeven dat je 203 gram kaas krijgt... en dat nemen ze hier nog serieuzer dan waar ze drugs verkopen denk ik... alles wordt nauwkeurig afgewogen terwijl de menigte staat te wachten... kroketten waren heel goedkoop, en de smaak suggereerde waarom, tja, het eten was er niet zo divers en groenten een zeldzaamheid... en telkens, vooral, dat lange wachten... pollo con fritto of zoiets... het zag er uit als kip met friet... ik heb daar gerust een half uur gestaan, als tweede man... verschillende mensen achter mij hebben er na verloop van tijd de brui aan gegeven... een stuk diepvrieskip die gefrituurd word, eigenlijk was het niet echt meer... maar wel voor een prikje... zo smaakte het ook		</p>
		<p>Het enige coole ding was dat je overal voor een peso een refresco kan drinken, geen peso op de CUC maar een peso op de Moneda Nacional... je moet er dus niet de hele tijd met een fles water rondlopen, als je dorst hebt koop je een glas pseudo limonade voor een prikje... en af een toe een fruitshake, hmmm yummy... Jammer, eigenlijk was er weinig te doen, naar het kasteel gaan waar lonely planet zo enthousiast over was... met een taxi... neen, liever niet... vooral toen lonely planet aangaf dat de taxi een half uur op je zou wachten was mijn goesting over... het plezantst vond ik toen ik toch een cafe binnen sukkelde en daar de enthousiaste dames aan den toog me wat onderhielden... ik vermoed dat die daar staan, en je mag hen dan altijd een drankje aanbieden, echt werken heb ik ze er niet zien doen en als prostitue kwamen ze me ook niet echt over... ah ja, en goedkoop bier, een fijn klapke in gebroken frans en engels... dat voelt dan plots weer heel echt aan... Maar ondanks dat, misschien toch maar verder de dag erna ....		</p>
		<p>In de vroege ochtend in het busstation (richting Baracoa) was ik aan de praat geraakt met een deense wat goed uitkwam om ook weer de prijs van mijn hotel te reduceren... hier in Cuba huur je een kamer, geen bed... dus dat houdt in dat je evenveel betaalt als je alleen bent of met twee... zij had ook al een adres voor 20 CUC waarvan ik dan de helft betaalde... en bijkomend had ik iemand om wat mee rond te zeulen tijdens de avond, wat toch wel cool was omdat het best wel een klein stadje was... weinig actie en als je daar wat alleen rondloopt heb je het ook snel gezien... soms zit het mee... niet in het minst omdat ze ook een mondje spaans spreekt, zo kan je 's avonds effectief eens een pintje gaan drinken om wat te zeveren over reizen en zo... en over vanalles anders... Dat pintje drinken... waar je niet onderuit kan is dat je dan ergens in een cafe komt waar 95 percent toeristen zit... de 5 percent lokale bevolking werkt er, dat heeft voor mij toch echt wel iets deprimerends, ik zit daar dan niet graag tussen... de twee australiers die we ondertussen tegen het lijf waren gelopen hadden er minder problemen mee... een van hen liep al met hun fles rum over straat om dan te gaan hijsen in de lokale bar waar de toeristen geentertained werden met lokaal gejengel dat veel veel veel te luid stond...		</p>
		<p>Het grootste minpunt in Baracoa was ongetwijfeld het meeste de uren en uren en uren stortregen, straten die volledig blank stonden in een paar minuten... en dan moest de ellende nog beginnen... als je dan de huizen ziet die daar gebouwd zijn, wel, een mens kan zich de miserie voor hen al wel voorstellen... ik voelde me toen ik dat zag niet echt goed, wetende dat ik zonet in mijn beste spaans had trachten uit te leggen dat ik toch wel tegenslag had met die regen omdat ze net op jungle trek waren... terugkijkend had ik beter telkens mijn natte kleren terug aangetrokken en mijn regenjaske thuisgelaten... het zou toch niet uitmaken... en waarom ik in godsnaam mijn slippers niet aandeed in plaats van mijn schoenen... dat weet ik nog altijd niet... een mens wordt daar een beetje onnozel van, uiteindelijk toch maar mijn slippers aangetrokken, door en door nat.. door de lege donkere straten lopen... ik kon het niet laten... ik heb er efkes bij lopen zingen... het nadeel van al die regen was ook dat de tocht in Humboldt park wat moest worden ingekort en dat we eigenlijk geen beestjes hebben gezien... dat is uiteraard wel een beetje tegenslag... en het zou ook beter geweest zijn als ze in het toeristenbureau hadden laten weten dat we zeven keer een riviertje zouden moeten oversteken... een mens kan zich daar dan op voorzien door slippers mee te nemen... de natuur was er wel mooi, maar het had zoveel beter kunnen zijn... soit, ik heb een wandeling gehad... het was er prachtig... en een beetje saai met momenten... Dus, misschien ook nu weer tijd om te vertrekken... tenzij nog een tocht, maar de regen zat op mijn systeem, bijna alles was nat... en als ik nog naar de kerstmis fuif in Remedios zou willen, of althans die kans openhouden, dan moest ik wel degelijk vertrekken... en zo deden we... de deense had ondertussen beslist kerst te gaan vieren in havana bij haar vrienden... en ik zat nog in volle deliberatie... ik zou beslissen als ik in Santa Clara zou aankomen, de laatste stop voor Remedios... rechtstreeks kan je er niet naartoe, althans, toch niet als toerist...		</p>
		<p>De bus naar Santa Clara was alweer een succes... ik kom daar smiddags aan in Santa Clara en leer er ondertussen Kroatisch koppel (studenten) kennen die samen met mij de taxi zouden nemen naar Remedios om kosten te sparen... met hen heb ik ook het mausoleum van che gezien, niet iets wat je moet zien maar nog altijd de highlight van de stad... zij kenden ook nog een duits koppel (20 jarigen die nog moesten beginnen studeren) die ook zouden meegaan en ook de rum drinkende australier hadden ze blijkbaar opgepikt... de taxi was geregeld aangezien volgens hen geen lokale trucks of bussen meer reden, maar er bleek heel wat niet te kloppen... de taxi kwam maar niet opdagen, en het werd duidelijk dat iemand anders het daar voor het zeggen had... die probeerde ons dan ook heel wat centjes afhandig te maken wat bijna lukte omdat die australier constant aan het zagen was dat 5 toch echt niet veel was... maar eigenlijk wilde de rest zich niet zomaar in de zak laten zetten en eigenlijk wou ook iedereen liever nog wat uitkijken of er geen truck zou rijden zoals een half uur van te voren toch het geval bleek... gelukkig dat twee studenten ons trachten op het openbaar vervoer te krijgen... wat hen ook lukte, maar dan wel enkel voor mij.... zoals staat beschreven in mijn mail over mijn buzz... en wat was... werd nog gekker... de kerstfuif kon beginnen... 		</p>
		<p>Remedios, de kerstfuif... niet te geloven. Remedios staat bekend voor een grote fuif, in een kleind dorpje. Ik had ondertussen al wel door dat het fuifgehalte en de armoede omgekeerd evenredig is... dus, echt grote fuiven moet je dan niet echt verwachten als iedereen wat zit voor zich uit te staren naar die paar mensen die zich wel een pintje kunnen veroorloven... maar soit... het ging een grootse fuif worden met vuurwerk wat uniek is in Cuba. Ik beslis dus op de laatste moment er toch maar naartoe te gaan, een moment waarop je zeker weet dat alle kamers bezet zijn... maar soit... met een lichte rugzak zoals de mijne dacht ik, ik ga en we zien wel... ondertussen ook wat toeristen leren kennen die in het nabijgelegen stadje onderkomen hadden gevonden en waarmee ik naar Remedios zou afzakken wat goed zou zijn omdat ik dan niet alleen een taxi zou moeten nemen... tja, hier moest het met taxi want geen ander vervoer... vreemd denk je dan, tja, niet waar... uiteraard is er ook ander vervoer... maar dan toch ook niet helemaal zoals je denkt... was er daar net iemand om een beetje volledig in het zak aan het zetten, geholpen door onze australische vriend die klonk als een gebroken plaat =yeah, but that is only five each, that is nothing=, maar ik wou ne fatsoenlijke prijs... Komt er daar ne local, student geneeskunde, naar ons toe... =er is een bus=, ok, cool.... dus, wachten op de bus... maar transport in cuba is niet simpel, dat lijkt van wel.... je ziet een rij wachtende mensen... roept ULTIMO en dan weet je achter wie je staat aan te schuiven... doorgaans werkt dat... maar, na een half uurtje wachten begint iedereen plots te lopen, dus, ik loop mee... met rugzak... in een brede waaier met wel 50 mensen, bijna uitsluitend jong volk... en die stoppen ergens... dus, ik schuif weer aan... de vriend van die kerel die ons van de taxi afzetterij behoedde zei me =nu moet je duwen= euh... ik begreep het niet helemaal... maar plots begint iedereen weer te lopen, naar de andere kant van de straat en een bus stopt... wel... ik heb geduwt en geduwt.... mijn zes andere toeristen vriendjes duidelijk niet genoeg want zij zaten niet in de bus... ik was de enige die het haalde... efkes verder moesten we allemaal uitstappen, iemand had zich ondertussen al over mijn rugzak ontfermd... een voor een betalen, lokale prijs... en eindelijk werd alles rustig... dat is leven in Cuba... vechten voor jouw plaatsje op dat weinige lokale vervoer dat er ïs.... dus, ok, terug in die bus... er wordt om muziek geroepen en die komt er.... reggeaton, ze zijn er daar wild van... de muziek klonk een paar noten... en de bus zong mee... buzzing...		</p>
		<p>Na een hele rit in de lokale bus met overwegend jong volk belandde ik ergens op straat met mijne rugzak... ik ben dan verder begeleid door drie studenten, een koppelte en zijne kameraad. Zij betaalde me bij aankomst al een broodje met varkensvlees... dat varken ligt daar heel herkenbaar maar smakelijk uitziend... en daar wordt dan gaandeweg uit weggesneden... ook ik heb ik kunnen betalen, en die andere kerel... ondertussen werd duidelijk dat het toch wel een grote bedoening was die niet zozeer leek op de straatfeesten die ik verwachtte maar meer op een voorstelling... wat ik daar gezien heb weet ik niet maar het was een oersaaie lichtshow met een machien met veel lampkes die in verschillende volgorde en kleuren oplichtte... ook mijn vriendjes, die ondertussen veel van hun vriendjes tegengekomen waren, vonden het maar saai... en dan sta je jezelf overal door de massa heen te wringen, bijna niemand drinkt want dat is duur... hmmm.... Ik geef aan dat ik graag toch ergens iets ga drinken... iets waar ze het mee eens waren... ok, was me dat effe iets cool, het idee is simpel... je gaat met je lege fles naar een kooi waar twee mannen in zitten met een vat slechte kwaliteitsbier... daar staat dan een gigantische menigte rond te drummen om flesje, blikje of whatever door dat kleine gat te steken (met geld)... het was mijn taak van bier te bemachtigen... dus ik, met mijne rugzak nog altijd aan, begin mee te drummen... niet iedereen had me daar even graag... ik was ondertussen er vlotjes in geslaagd van mijn arm, inclusief fles en geld, in dat gat te dringen... jammer genoeg samen met vijf of meer andere armen... maar ik werd maar niet bedient... ondertussen begon daar een of andere zwarte van zijn oren te maken tegen mij... ik die volledig in het moment zat en niet wou wijken voor dat geduw sneerde terug... ook van rechts kwamen er opmerken die duidelijk op mij waren gericht, maar ik liet me niet doen... in mijn ooghoeken zag ik mijne nieuwe vriend gebaren van het toch maar best iets rustiger te houden... man dat was cool... dat om uiteindelijk een fles van 1.5 liter slecht bier te bemachtigen voor een 40 eurocent... je moet er iets voor over hebben in dit land... maar dit is echt wel cool om eens meegemaakt te hebben		</p>
		<p>De vrouw in ons gezelschap wou eigenlijk hare rugzak kwijt en regelde dat dan ook voor mij... vanaf dan was ik weer wat vrijer... de bedoeling was van tot 8 uur door te feesten en en met de eerste bus naar Santa Clara terug te keren... en dat ging goed in het begin... met een beetje muziek en wat drank en wat dansen zat er wel een vleugje sfeer in... niet in het minst vanwege onze rum drinkende australier die graag in de belangstelling stond, bijvoorbeeld door een vuurpijl vast te houden als die vuur vatte en zo... tja... dat vuurwerk was op zich echt wel een hoogtepunt... wel, rommel vuurwerk van jewelste dat resulteerde in een regen van vuurballen... heel wat mensen hebben brandend papier op hun gekregen tijdens het drinken of dansen... zelf heb ik een vuurpijl tegen mijn schouder gekregen waardoor mijn t shirt nu er een gat bij heeft, en ik een kleine brandwonde... je kan je wel voorstellen dat het voor mij best wel een hallucinante avond bleek... Maar tot 8 uur... dat was misschien toch wel iets teveel gevraagd... na de meeste snacks geprobeerd te hebben en ook de lokale nasi goreng moest ik het toch effe voor bekeken houden... dus heb ik me daar ergens effe op de grond geplaceerd... hoe lang ik geslapen heb weet ik niet, een uurke of zo... tja, ik was er niet de enige... er lagen er daar nog, van vermoeidheid of van zattigheid... ook een van mijn vriendjes was ondertussen volledig weg... nadat ik wakker werd vond ik effe mijn vriendjes niet meer terug... maar het volk was al heel wat geminderd... dus, geen probleem... na een tijdje had ik ze net op tijd te pakken want zij hadden vervoer gevonden om thuis te geraken... ik ging eerst mijne rugzak nog ophalen en doolde verder nog wat rond vooraleer in een of ander portaal een paar uur mijne kop neer te leggen... ondertussen met rugzak waardoor ik mezelf eindelijk wat warmer kon kleden... de mensen van wie het huis was zag ik nog net passeren vooraleer zelf een paar uur in te dommelen... om bij het ontwaken nog net het einde van de fuif mee te pikken...		</p>
		<p>En dan de weg naar huis... stinkend, want wassen en kleren verschonen was geleden van voor de fuif en voor de nachtbus... dat was twee volle dagen... eerst mezelf in een bus vechten, het was weer van dat... om 8 uur smorgens... maar die gasten verhoogden gewoon de prijs van de bus... tja, ik wou een bus naar Trinidad halen, mijn nieuwe vriendjes die ik aan het station zag beslisten van niet te betalen... en zo geraakte ik nog net op tijd in de stad... net op tijd omdat ik me ergens paard en kar betaalde, na wat onderhandelen... tja, die vroeg me wel van mijn rugzak neer te leggen want eigenlijk mocht hij geen toeristen vervoeren... jezus... dus, net op tijd in de terminal voor een ticket te kopen naar Trinidad... dat was de enige richting die ik die middag uitkon, en misschien kon ik uiteindelijk er toch nog een wandelingske maken... Eigenlijk was ik daar al geweest... en mijn goedkoop hotelleke was jammer genoeg bezet... dus een ander goedkoop, maar ineens ook illegaal... die man had echt schrik, hij had wel geluk dat ik iemand ben die niet constant het hotel binnen en buiten loopt... hij heeft me wel 5 keer uitgelegd hoe ik best eerst keek of er niemand op straat was vooraleer de straat op te gaan... soit, ik ben zo discreet mogelijk geweest... en aangezien ik er bij de tour operator echt geen goesting meer in had moest hij ook niet te lang stressen, na een goeie nacht, een goeie schrokbeurt, en was kleren die ik heb gewassen was ik klaar voor mijn allerlaatste dagen Havana...		</p>
		<p>Ik was daar ergens wat aan het ronddolen in Havana om te zien of ik daar ook geen goedkoper plaatske kon vinden... en dan vindt zo een goedkoop plaatske mij... ik moest wel een paar meter achter ne gast aanlopen voor een tijdje, de politie mocht niet zien dat we samen waren... en zo loodste hij mij naar ergens een minder bedeelde wijk in Havana, niet zo ver van het centrum, en dat was ook in een illegaal huis... maar goed, ik zag dat wel zitten voor een avond, en dan kon ik nog zien wat ik met de twee volgende nachten ging doen... tzou zonder warm water zijn, als het legaal is moet er ook warm water zijn, en zonder wc papier... maar met ontbijt en mijn was werd er gedaan... al vermoed ik wel dat ze zuinig is geweest met zeep... soit, ik ben er uiteindelijk de volle drie dagen gebleven. Eigenlijk heb ik er niet zo heel erg veel meer gedaan buiten de sfeer wat opsnuiven, en niet enkel in het toeristen gedeelte maar ook in de betere wijken, en in de minder goeie wijken... iemand heeft mij ne cocktail betaald in een lokale cafe, dat was wel cool... dus daar heb ik wel wat zitten zeveren.... en ik ben een nachtclub in gesukkeld, maar ik mocht eerst eens een kijkje nemen om te zien dat er niet echt iemand was en ik dus toch maar elders naartoe ging... dus, vanalles en niks... en niks waar ik nu zin in heb om dat allemaal neer te pennen.... ben al efkes bezig...		</p>
		<p>Ondertussen, via de Deense, had ik vernomen hoe je voor slechts 5 peso cubano aan de luchthaven zou geraken, of toch bijna... en dan zou ik daar de laatste nacht doorbrengen... voor 10 percent verscholen achter een bloembak... maar tis duidelijk dat ze er geen probleem van maakte, ik heb daar wel een uur of 5 of zo geslapen... af en toe werd ik wakker, en plots zag ik iemand iets verder achter de volgende bloembak liggen... tja, twas wel wat fris... maar goed, dat scheelde een nacht hotel betalen, een dure taxi rit betalen en vroeg moeten opstaan met stress vanwege de onzekerheid van tijdig in de luchthaven te geraken... tja, veel van mijn lezers zullen ongetwijfeld een andere keuze maken... ik vond het wel cool om met het lokale vervoer voor 1/72ste op de luchthaven te geraken... en slapen doe ik toch overal... Om 5 uur in de ochtend inchecken... toevallig een van de australiers die ik tegenkwam in Baracoa, die was er ook... en we waren klaar om om 7 uur richting Cancun te vliegen... met een dubbel gevoel over Cuba, ik zou het niet willen gemist hebben, maar het is toch echt niet volledig mijn stijl...		</p>
		<p>W.		</p>

	</div>

</div>

<br><br>

</body>
</html>

