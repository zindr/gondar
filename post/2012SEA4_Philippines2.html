<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>
		
		<p>Sagada, het is ongetwijfeld ooit anders geweest... nu is het een opeenstapeling van hostels, hotels, bed and breakfasts, ... eigenlijk vind ik er maar niks aan. De omgeving is zeker wel mooi met al de ge-erodeerde rotsen, maar voor de rest, het stadje zelf, ik vind het maar niks. Dat heb je uiteraard als resultaat van jarenlang meutes van toeristen trekken. Ik hoorde onlangs dat Sagada zo een beetje het wiet mekka zou moeten zijn van de Philipijnen, tja, dat lijkt me daar wel bij te passen... je kunt daar dan op je kont gaan zitten smoren, 's morgens ne banana pancake eten, en zo verder... en ik kan me gerust voorstellen dat dat plezant is, maar voor mij hoefde dat in ieder geval niet... we hebben al maar 21 dagen in de Filipijnen, een groot land, geen enkele reden om een deel van die tijd weg te smoren en daar wat te gaan rondhangen in een op maat gemaakt vakantiepark voor mensen met ne rugzak. Nu, er zouden ook grotten zijn, en misschien dat die wel interessant zouden geweest zijn, maar we hadden eigenlijk net nog grotten gezien en dat was allesbehalve spectaculair, dat neemt uiteraard ook wel een beetje de wind uit de zeilen, zeker als je dan nog eens moet betalen voor ne gids. Voor de rest is het plaatsje bekend voor een aantal lijkkisten die daar liggen en hangen, wel, daar zijn we gaan naar kijken, ok, dat waren dus lijkkisten. Tis maar dat we iets moesten doen als we daar in Sagada waren. Verassend genoeg, er is daar amper vervoer, tijdens de ochtend, cava nog... maar in de namiddag is er dus geen publiek transport terug naar Bontoc, en blijven in Sagada zag ik eigenlijk liever niet gebeuren... dus, dan zit er niks anders op dan te liften, toch wel verrassend, na 1 uur in de namiddag staan daar al die jeepneys en busjes geparkeerd en niks dat nog naar het eerstvolgende stadje rijdt. Veel verkeer was er daarenboven niet, dus het was wel effe wandelen. Maar uiteraard, als er een auto voorbij kwam was de kans wel hoog dat ze ons zouden meenemen en als het echt erg tegen zou steken, het zou maar een vier a vijf uur duren om het hele traject te wandelen, dus er geraken was het probleem niet... meer problematisch was dat ondertussen er in deze regio elke dag, meestal in de namiddag, een stortregen zou zijn... ze zitten hier dus een beetje in het regenseizoen, er nog niet volledig in maar toch eigenlijk wel, en vier a vijf uur wandelen in de stortregen, dat is misschien toch wel een beetje een probleem... gelukkig werden we meegenomen, vriendelijke mensen... het was dan ook onmiddellijk duidelijk dat ze niet van de streek waren want jezus christus, de vriendelijkheid dat we gewend zijn vanuit het zuiden is hier soms ver te zoeken. Deze mensen waren blijkbaar van Samar, het eiland waar wij eigenlijk net van kwamen, mensen die ook reisden, die ook toerist waren... en zo kwamen we wat meer te weten over alles wat we hadden gemist en over alles wat we beter anders hadden aangepakt... zo is dat eh, je maakt keuzes op reis, niet altijd de beste keuzes. De fotos die ze lieten zien van het zwemmen met walvishaaien, het zag er sjiek uit... jammer, al mag het een beetje dierentuin zijn daar, ik had het denk ik toch wel eens willen meemaken. In Bontoc viel het tegen dat we niet in het goedkope hotel konden, wel na wat zoeken in een ander hotel maar dan aan een prijs die hoger was dan we gewend waren met een standaard die lager is dan wat we gewend waren... het zat niet zo mee, en we zijn dan onmiddellijk naar het plaatselijke en door lonely planet aangeraden museum geweest, wel, cava, maar niets al te bijzonders, en toen we het buitengedeelte wilden aanvatten... daar was de stortregen, en stortregen mag je letterlijk nemen... het regende erg fel... het zat echt niet mee. Het was dan ook niet de allermoeilijkste beslissing van stillekesaan onze biezen te nemen richting Banaue waar die beroemde rijstvelden staan. Maar hier van plaats geraken is niet altijd zo simpel... wel, simpel is het misschien wel, het is gewoon telkens lang lang wachten, een uur of drie wachten tot het busje opvult, dat is hier dus niet echt uitzonderlijk. En dan nog een paar uur in dat busje zitten... en we zijn ergens in de namiddag in Banaue.		</p>
		<p>Banaue was ook een beetje zoals Sagada, een toeristenhub, maar dan toch ook een beetje een normale stad met echt leven. Een frans koppel sprak ons aan om eventueel een gids te delen voor de tocht over Pula naar Batad, een tweedaagse... en zo kan het allemaal draaien, dat is vrijheid... eigenlijk was het plan van gewoon naar Batad te gaan, niet van die lange tocht te doen, maar doordat anderen er daar ons over aanspraken werd ook dat weer even onder de loep genomen... niet dat we dat uiteindelijk ook gedaan hebben... eerst moest er een hotel worden gezocht, cavakes daar, zelfde prijs dan in Bontoc maar tenminste een pak aangenamer om zitten, al was het wel een beetje onozel dat je moest bijbetalen om telefoon of laptop op te laden... onozel mannekes, dat is iets dat ik zelfs gratis kon doen in andere plaatsen, zoals internetcafes waar ik nog niet eens klant was... ja goed... het was in orde voor te slapen en dat ding opladen kan dan altijd elders nog. Nu, voor wat die gids betreft... bij de toeristendienst gaven ze toe dat het eigenlijk te doen moest zijn zonder gids... dus, eerst was het idee veranderd om dan toch maar de lange route te nemen, en dan werd het idee van dat dan ook nog eens zonder gids te doen... dat frans koppel was voor dat laatste misschien niet helemaal te vinden, maar voor ons wat het een gedane zaak, naar het schijnt zou er genoeg volk op de baan zijn om ons de weg te wijzen want sommige stukken waren wel degelijk tricky. Dat werd al duidelijk de eerste dag toen we een kleine wandeling in de omstreken hadden gedaan, en het was in die rijstvelden soms echt alles behalve duidelijk wat nu de eigenlijke richting was, het zijn daar geen wegen, enkel rijstvelden, van die terrassen, en de wegen, dat zijn eigenlijk niet meer dan de stenen kanten van die terrassen. Nu, het was ons verzekerd dat echt in de problemen komen vanwege verloren te lopen uitgesloten was, dus tja, het ergste dat zou kunnen gebeuren is dat we de weg niet zouden vinden en zouden moeten terugkeren. In de vroege ochtend was het eerste dat we moesten doen een tricycle nemen naar het noorden, de berg op, naar waar de wandeling zou beginnen. De prijs was ook gekend, al bleek het snel dat het voor de helft ook wel zou kunnen... Eens daar afgezet kwamen we daar mensen tegen die dezelfde richting uitgingen, locals, dus verloren lopen was althans voor het eerste deel van het traject uitgesloten... dat was al een meevaller. Onderweg kwamen we inderdaar nog bijkomend was mensen tegen, meestal erg leuke korte ontmoetingen met mensen die erg enthousiast en vriendelijk waren... zoals dat was in het zuiden van de Filipijnen. De weg door het bos was in ieder geval de moeite, ik hed dat wel graag van met mos bedekte bomen... cloud forrest... Na een uurke of vier, het kan minder zijn geweest, was het gedaan met door het bos te lopen en begonnen de rijstvelden, rijstterrassen. Toch ook wel weer sjiek, en gelukkig waren er telksen wel degelijk een aantal locals die ons verder op weg hielpen, sommige boden zelfs aan gids te zijn maar jammer voor hen... er waren er genoeg anderen die ons gratis en voor niks verder op weg wilden zetten... zo sprak iemand die daar zat iemand anders aan die toevallig die richting uitmoest, en dan konden we die kerel volgen, en eens daar was er wel weer iemand anders... zelden zaten we ergens in de vertwijfeling, op de minst voor de hand liggende plaatsjes waren er meestal mensen al was het maar dat de minst voor de hand liggende plaatsjes net de plaatsen waren dicht bij de dorpjes... want daar zijn er natuurlijk veel paadjes. En uur na uur volgde we van die paadjes die er soms eignelijk ook geen waren, en soms dan ook weer wel, af en toe een klein dorpje door, of een deel ervan, eigenlijk een hele aangename tocht, mooi en echt, geen toeristische onzin, al zullen die er ongetwijfeld wel bijna dagelijks passeren, maar dat was er niet echt aan te zien. Misschien wel rond de middag, toen waren we in Cambulo waar je kon overnachten en eten, eten met zicht op de terrassen... maar toch content dat ik daar niet te lang moest zijn... tis er misschien wel mooi, maar ook saai, leven in zo een plaats is niet aan iedereen gegeven, zeker niet aan mij... er is elektriciteit, maar daar heb je het dan ook mee gehad. En dan weer verder, tot in Batad, effe naar de waterval, jammer genoeg was het weer aan het regenen en was het water net iets te koud, toegegeven, er waren er anderen die er wel in gingen, maar daar pasten wij voor, en dan was het al vroeg gedaan, want toch maar beslist in Batad te slapen, anders wisten we niet waar we die avond nog zouden belanden. De ochtend erna hebben we de laatste paar uren van de wandeling afgewerkt.		</p>
		<p>Eens aangekomen, nabij Bangaan, hebben we vervoer naar Banaue kunnen nemen, en vandaar verder naar Solano, in stukjes... dat zou de snelste weg zijn naar Manila. Dat was misschien wel nodig, de nachtbus had ook nog gekunt maar dan zouden we nog een hele dag in Banaue moeten rondhangen en dat was ook niet echt onze goesting... en trouwens, die nachtbus zou wellicht toch al vol hebben gezeten. En we moesten dringend naar Manila omdat we de dag erna een vlucht zouden hebben van Manila naar Palawan, dat was zonet beslist. Zo gaat dat op reis, een paar dagen gaan vlotter dan verwacht, ten dele omdat sommige dingen saaier zijn dan verwacht, zoals Sagada en Bontoc, ten dele omdat we daardoor andere keuzes maken zoals het niet doen van een tweedaagse over de top van wat bergen, en ten derde omdat de tocht die we dan gingen doen geen volle tweedaagse werd maar een kort verlengde lang dag... en dan was er nog net genoeg tijd om via internet een vlucht te boeken, weliswaar met een prijskaartje aan, maar goed, soms moet je voor iets betalen, om dan naar Palawan te vliegen, want net zoals Sagada de plaats was om te zijn vele jaren geleden, zo was dat met Palawan vandaag... the place to be. We hebben lang gediscusieerd, en lang getwijfeld of we er nu naartoe zouden gaan of niet, er is daar veel strand, koralen, en een ondergrondse grot maar het is uiteraard een extra kostelijke vlucht, wel, de laatste minuut, dat is bijna letterlijk zo, hebben we beslist... morgen vliegen, vandaag terug naar het zuiden, naar Manila. Dat dus via Solano, maar daar was het toch effe stressen, blijkbaar waren die week alle bussen uitverkocht... euh... wij moesten dringend verder naar Manila. Wat bleek, dan moet je daar samen met wat anderen langs de weg gaan staan en hopen dat er een bus voorbij komt die niet meer helemaal vol zit... Eerst zag het er niet zo goed uit, omdat we niet de enige waren die stonden te wachten, en dat was een understatement, en omdat de eerste bussen die passeerden niemand oplaadden. Wel, het begon er beter uit te zien als toch sommige bussen een of twee mensen binnenlieten, maar het was dan telkens wel moeite doen om op die bus te geraken. Het was wel lichtjes verrassend dat niet iedereen telkens meespurte, maar het was wel telkens zo... een paar mensen die dan mee lopen met de bus in de hoop dat er gestopt wordt zodat je kan opstappen. Een paar keer was het net niet, tot op een moment het een net wel was... we waren de eerste twee van drie die er op mochten, Sara had zelfs een zitplaats, ik zat dan in de gang... zo gaat dat hier, en het wordt met in de gang te zitten echt niet goedkoper, wel gratis Wifi op de bus... Ons plan was zo wel wat in duigen gevallen, eerst was er discussie van onmiddellijk de bus te nemen zodat we in de late avond al in Manila zijn of pas savonds een bus te nemen zodat we in de vroeg ochtend in Manila zijn... wel, nu hebben we tussenin een bus genomen, de eerst die ons wou meenemen, zodat we midden in de nacht in Manila kwamen. Bij aankomst ben ik op pad gegaan om iets te zoeken om te slapen, ik had gerust in het busstation willen slapen maar omdat we met twee zijn en omdat het blijkbaar snachts om 2 a 3 uur in Manila best nog cava was op straat met mensen en marktjes dan toch maar een busje genomen naar de regio waar de hotels waren... en daar dan na wat zoeken ook nog iets gevonden, toch wel straf, 3 uur in de nacht en het is alsof alles wat je nog moet hebben dan ook nog open is... Dus, tegen vier uur kon ik in slaap vallen, 12 uur later waren we al op het vliegveld... Maar eerst nog efkes Manila in.		</p>
		<p>We hadden al wel kort van Manila kunnen proeven, in onze doorsteek van het zuiden naar het noorden. Je proeft dan onmiddellijk de stad, een echte stad, niet zo een beetje stad zoals er hier veel zijn maar een echte stad die dan ook alles heeft wat een stad kan hebben... In onze doortocht was het een kwestie van iets te eten, en dat heb je hier uiteraard met hopen en voor de rest van onze weg te vinden, in een stad durft dat wel al eens een tikkeltje moeilijker te zijn, en vooral een tikkeltje verder. Hetzelfde geldt als je hier 's nachts om 3 uur staat, ergens... in een busstation, eentje van de velen, ergens... maar toch ook dan is het duidelijk dat je hier in een stad staat. Ik was even alleen op pad om eens te gaan kijken of er in de buurt hotels zouden zijn, en uiteraard aan welke prijs. De prijzen die we hadden zien staan waren vrij laag, zo dacht ik, dat waren jammer genoeg wel de prijzen per uur. Per uur was er hier heel wat te vinden. Wij sliepen doorgaans aan minder dan het dubbel, maar dan voor de hele nacht. Op dat vlak was mijn zoektocht niet onmiddellijk hoopgevend, maar dat was wel zo voor wat het leven op straat betrof. Echt opvallend, 3 uur in de nacht en de groentenmarkt is open, mensen hangen op straat rond, mensen komen naar buiten om te eten... en dat allemaal met het grote voordeel dat de straten helemaal niet druk zijn voor wat de autos en bussen betreft. Eigenlijk, ook vanwege de temperatuur, was het simpelweg aangenaam om hier in Manila in het holst van de nacht rond te lopen. Ik zou in het busstation blijven slapen zijn, maar het was dus best in orde om de straat op te gaan en een hotel te zoeken... dat vond zelfs Sara, die toch moest toegeven dat het op straat best wel ok bleek te zijn. Tja, een stad als Manila heeft misschien wel de reputatie van een beetje ruw te zijn, maar daar was hier op het eerste zicht althans weinig sprake van. Wel, het is misschien wel niet echt aangenaam te zien hoe sterk de prostitutie hier zich opdringt. Geloof me, in bepaalde buurten ben ik heel populair. Uiteraard zullen er ook wel de buurten zijn die allesbehalve veilig zijn, maar zoals meestal het geval... zolang er veel 'normaal' volk op straat is, is er weinig te vrezen. Dus, wij op pad... eerst weer wat wandelen... en dan met de jeep naar het juiste deel van de stad, want daar zaten we niet onmiddellijk. En daar dan nog effe rondzoeken naar een hotel met een aanvaardbare prijs. Soms is dat vervelend snachts, het zoeken naar een hotel, want de mensen van het hotel slapen dan dikwijls en dan moet je mensen wakker bellen om de prijs te vragen en om dan te zeggen: toch maar niet. Wel, alles leeft hier nog... toch bijna alles, dus met alle gemak konden we hier overal effe binnenlopen om prijs te vragen en dan weer verder. Het was wel allemaal iets hoger dan wat we gewend waren, maar dat is niet zo heel uitzonderlijk voor een stad, en uiteindelijk dan iets gevonden voor 550, dat is minder dan 6 euro per persoon, er moet wel bijgezegd, veel heb je er niet voor, een muffe kamer, klein, zonder raam en wasgelegenheid gedeeld met anderen... een wasgelegenheid die opzich al muf en klein was, misschien nog net niet smerig... al was proper ook niet echt het geval. Maar goed, het was drie uur voorbij, het was echt voor te slapen en dan weer weg. Wel, Sara kreeg het in haar hoofd ook hare was nog te doen, goed, 4 uur was het dus uiteindelijk bedtijd. En ondanks dat een dutje in het busstation absoluut een optie zou zijn geweest, het was op zich al aangenaam geweest van gewoon de straten door te wandelen. En goed, dat waren ten minste een paar uren in bed... want de dag erna was het weer tijd om een vliegtuig op te springen, correctie... een halve dag erna.		</p>
		<p>Met het voorruitzicht van een vlieger te moeten nemen die late namiddag is er uiteraard niet heel veel ruimte om de stad te gaan bezoeken, niet al te ver van het hotel gaan is dan de boodschap... wat een geluk dat er in Manila eigenlijk niets te zien is, denk ik dan maar, dan kan je ook niet echt iets missen... en een van de weinige dingen die staan aangeraden dat vond je op een twintigtal minuutjes wandelen. Goed, dus, effe de sfeer opsnuiven... ik was hier eigenlijk wel graag. Er moest nog geld worden gewisseld, en omdat ik moeite heb met slechte wisselkoersen en het gevoel dat daarbij hoort, dat ze me afzetten, is dat niet altijd iets dat je snel effe doet... maar hier, met om de paar meter een wisselkantoor, is uiteraard de competitie van die aard dat je niet lang moet zoeken om te beslissen dat het allemaal niet veel uitmaakt en daar ergens de goedkoopste te kiezen. Het verschil met Cebu, waar we een paar weken ervoor aankwamen was toch groot. Als je met cash werkt, dan is toekomen in Manilla duidelijk een voordeel, daar dan genoeg wisselen dat je het merendeel van de rest van het land niet meer moet wisselen, dat is althans financieel de beste optie... het brengt wel andere nadelen, die met cash verbonden zijn. Verder kwamen we langs een kantoor van Chinese Southern airways, en ondanks dat we daar eigenlijk enkel binnen gingen om te weten welke luchthaven we moesten zijn... uiteindelijk hebben we onze vlucht herboekt, het was een beetje onduidelijk of we de luchthaven zouden mogen verlaten, en dan 22 uur vastzitten in een luchthaven van Beijing is misschien minder interessent. En tot slot nog de wandeling, het ding dat daar blijkbaar door de toeristen wordt gedaan. Het doet me toch steeds minder, nog maar eens een oude kerk... en een park. Als je in dat toeristisch gedeelte rondhangt, dan zie je plots dat je toch wel een toerist bent en dat zien ook de anderen, want gegarandeert dat men wel iets wil slijten. Nu ja, veel toeristen lopen daar niet rond en dus ook niet de mannen die iets aan je trachten te verlappen, dus na de twee verkopers van tours te hebben weggewuifd waren we er eigenlijk van af. Er was verder nog wel iets, maar dat was betalen, pfff, ik weet niet meer wat het was, maar voor mij hoefde het zowiezo niet... tja, tis gezegd, die toeristische dingetjes hoeven voor mij dikwijls niet... maar het is en blijft een perfect excuus om wat door te straten te trekken en om eens te kijken naar wat de stad zoal te bieden heeft, bv. op het vlak van eten. Toch wel een aantal snacks die je daar kon eten, niet dat het eten in de Filipijnen ooit een grote prijs zal wegkapen, maar toch wel lekker van af en toe eens iets te eten, en plezant als je het nog niet echt hebt gegeten al is de smaak op zich meestal wel herkenbaar tot op zekere hoogte. De dag vloog voorbij, en zowel Sara als ik zijn nogal geneigd goed op tijd te zijn op vliegvelden... dus, goed op tijd terug naar het hotel en daar de rugzakken ophalen en dan de weg zoeken naar het vliegveld. Hier kan dat met de metro, of hoe noem je zoiets, ne skytrain. Niet dat dat ding helemaal tot aan de luchthaven ging, maar toch een eind, en tijdens de dag is het 'eronder' echt wel druk. Ook op de metro was het bijzonder druk, aangenaam kun je het niet noemen als je staat ingepakt tussen een hoop volk en bij elke halte was het trekken en sleuren om in of uit te geraken of anderen dat toe te laten. En de drukte is alomvertegenwoordigd. In het laatste station aangekomen, waar sta je dan... wel, aan de voet van elk metrostation groeit er wel een markt, en aan de voet van het eindstation, groeit er een gigantische markt... met veel veel volk, en uit de metro geraken, of erin, met rugzak, dat is een ding, maar dan nog door die markt toestanden, pfff... en eigenlijk wisten we ook nog altijd niet volledig waarnaartoe. Ik was in ieder geval al blij als we er eindelijk uit waren, nog efkes de prijs vragen in de hotels daar, ok, ook per uur... en dan verder... iemand wist ons zelfs te vertellen waar ongeveer het vliegveld was, niet ver meer... nog iets eten, want uiteraard waren we weer veel te vroeg zoals bijna altijd en dan terug naar de luchthaven... aheum, luchthaven. Er waren er drie, vlak bij elkaar, dit was de minste, het ging een nationale vlucht worden... naar Palawan, een eiland om te gaan snorkelen.		</p>
		<p>Ok, de vlieger op voor een paar uur... of hoe lang was het... en dan sta je savonds weer op een ander eiland, Palawan. We hebben er veel over gediscussieerd en uiteindelijk was het er dan toch van gekomen. De luchthaven in Puerto Princessa was wellicht nog een beetje simpeler dan die in Manila, veel stelt dat niet voor, maar het grote voordeel is wel dat dat vlak bij de stad is, je kan daar naartoe wandelen... geen nood aan ambetante taxi chauffeurs, al had ik toch nogtoe de indruk dat echte afzetterij op de meeste plaatsen in de Filiipijnen toch wel beperkt was. We waren nog maar net uitgestapt en eigenlijk waren ze ons al aan het overtuigen van een busje op te springen naar het noorden, naar El Nido. Het zou maar een ietsje duurder zijn dan de bus, en de bus zouden we die avond mogelijk niet meer halen en het zou duur zijn om aan het busstation te komen en... tja... je weet dat natuurlijk nooit zeker, maar het is moeilijk iemand te geloven als die iets verkoopt wat er voordeel bij heeft. Jammer voor hem, zijn hele uitleg heeft niks uitgehaald, ik dacht, we zullen wel zien... en dat bleek allemaal vlotjes te gaan, wandelen naar het centrum, even wat hulp krijgen om in de juiste jeep/busje te springen en hopla, afgezet aan de markt waar we moesten zijn, en onmiddellijk een ticketje kunnen kopen om een paar uur later de nachtbus te nemen die we hoopten te nemen. En met een markt daar, dan is er ook wel wat te eten en te drinken... en te wachten. Er zat toch weer ne ouwere kerel met een knappe jonge deerne, je weet wel, ne witte met geld en een filipijnse die daar hoopte van mee te profiteren. Op zich zie je dat hier dus wel meer, voor de rest was het weer allemaal toeristenvrij. Ook op de bus was het toeristenvrij, en in de vroege ochtend stonden we in El Nido... ergens, niet het moment om een kamer te gaan zoeken maar om effe rond te hangen en hopelijk efkes te kunnen slapen. Er lagen er daar nog, busstations zijn daar eigenlijk wel een ok plaats voor. Uiteraard, je moet wel een beetje muggenproof zijn. En als het dan stillaan licht wordt, dan kan de zoektocht beginnen naar een kamer... en hier heeft het toerisme duidelijk een paar jaar eerder al zijn intrede gedaan, maar gelukkig voor ons, dit was duidelijk het hoogseizoen niet... misschien dat die regenbuien daar niet helemaal vreemd aan zijn. De prijzen lagen toch best wel hoog maar bij toeval toch ergens het ideale ding gevonden, een propere tweepersoonskamer met douche in de kamer... twas de enige, dus zonder andere toeristen, en dat voor evenveel als die hut iets verder zou hebben gekost. De tour om te gaan snorkelen werd ook daar geboekt, en dat bleek achteraf goed mee te vallen, enkel gedeeld met een ander koppel. Tot nu toe ging alles vlotjes, 's middags de vlieger op en de middag erna zaten we al op een boot om te gaan snorkelen. Dat het snel ging was op zich wel goed want eigenlijk is het hier toch echt wel een super toeristenbedoening. Dat geeft zo een sfeertje van uitzuigerij, niet dat dat ook is... maar alles is ineens duurder, ook voor de mensen die er leven, maar goed, die hebben ook meer geld dan in de meeste andere plaatsen in de Filipijnen (ahuem, zoals ik wellicht). De duikbril in de hand de bboot op en naar de koralen. Toch wel sjiek. Ondanks het beperkt aantal toeristen, het was er toch nog wel druk... en dat wil dan zeggen dat je daar in een inham ergens kan gaan zwemmen, tussen de toeristen op bootjes, kajakbootjes, en nog hopen toeristen zoals wij, met een bril. Nu goed, gewoon onder je kijken voor de koralen. Een tijdje later weer verder, en dan werd er voor ons gekookt, een maaltijd die ik normaal niet krijg, zo groot... ik ben al op tours geweest die veel minder eten hadden voorzien, en het was erg lekker... en dan opnieuw ergens snorkelen.... mooi mooi, wel, erg mooi... op een moment gooide ze de afval van het eten overboord en daar zwom ik tussen honderden of meer visjes... mooi mooi, en vreemde koralen... ik had al wel eens koralen gezien maar als je op een budget reist zoals ik dan zie je ongetwijfeld niet de meest exclusieve koralen, en ondanks de massa aan mensen... wat ik hier zag had ik nog niet gezien. Dan weet je, dat was dus de reden om die vlieger te nemen, die nachtbus... om hier dan via een tour te zwemmen over de koralen... en wat ik hoopte was waar, voor mij was het allemaal ok... want het was mooi en voldoende speciaal, met vissen in alle kleuren en vormen, vreemde planten of waren dat ook vissen ?! Het enige probleem, ik was verbrand, want argeloos de hele tijd op jouw buik hangen in het water... nee, slim is dat niet, zeker niet met een lichaam dat al jaren geen zon meer heeft gezien. Tour A, want er waren er nog andere, tour A was een succes, misschien iets minder op het einde met nog maar eens een eiland erbij maar dan nog meer toeristisch met bar en in de nabije toekomst nog veel veel meer... we waren dan ook vroeg thuis, het had misschien nog net dat tikkeltje meer kunnen zijn, maar ik klaag niet. Opvallend ook, hier gaan de gidsen als ze niemand moeten gidsen, betaald, de afval verwijderen... sjiek, een reden dat het hier nog proper is... en zoals achteraf zou blijken, die houding was toch wel ietwat verspreid over heel het palawan eiland, al was niet elke palawanees daarvan op de hoogte.		</p>
		<p>En zo werd het dan weer avond, wat rum en coke... in het dorpje zelf was niet echt iets te zien... de avond door, de eerste en de laatste in el nido, de ochtend erop was het weer de bus op... naar... ergens... het ging allemaal vlot, en wat er nog moest komen, dat was nog niet helemaal duidelijk. Eerst een bus richting taytay, efkes rondlopen... effe gratis een oud fort in, gelukkig dat het gratis was... en dan terug wandelen naar het busstation dat toch wel effe was verwijderd van het centrum. Op zich was er ook hier in Taytay weer absoluut niks te zien, maar het blijft een aangename omgeving, de mensen maken hier toch echt wel het verschil. Als Sara efkes het toilet opzoekt in de plaatselijke kliniek raak je al snel aan een aangenaam praatje. Opvallend wel dat er blijkbaar geen wc's open waren, dat doet een mens zich afvragen... en zij dan ? Wel, voor ons was het dus weer geen probleem, de kliniek is daarenboven een aangename plaats om op wc te zitten, proper en zo. En ondertussen wist ik dat malaria in de filipijnen eigenlijk niet echt meer voorkwam, tenzij in het zuiden van palawan. Over malaria is alles zo vaag als je dat hier in het westen of op internet bekijkt, maar van hen kwam je te weten dat de kans wel heel erg laag was... al een jaar lang geen enkel geval, uiteraard niet helemaal zonder risico maar dan moet je toch al echt pech hebben. Hondsdolheid was er ook, dat leek op het eerste zicht een meer voorkomend probleem. In ieder geval, we waren daar niet lang, even de sfeer opsnuiven, en de volgende bus weer verder, naar San Vicente. Wel, je wordt daar ergens afgezet op de hoofdweg en dan is het wachten op vervoer naar de andere kant. Supergrappig, wat bleek, er was daar een madammekes, eigenlijk een jong meiske, en die was dus verantwoordelijk voor de toeristen, je staat daar dus op een plaatstke langs de hoofdweg, al ziet dat er zo niet uit, in het midden van niks... en daar is wel degelijk iemand die zich over de toeristen bekommerd, toeristen die er soms zijn, een paar per maand!! Blijkbaar was de weg tijdelijk niet beschikbaar en zij vertelde ons daar wat te wachten want er zou nog een bus komen. Wel, er kwam een busje maar die vroegen 3 keer de prijs en was al overladen vol, wel... ons vriendinneke was verontwaardigd... waarom weet ik niet, want tja, toeristen wordt wel meer iets extra gevraagd en zo een buske kost ook voor locals al iets meer. Maar goed, nog iets later komt de bus, overladen vol... wij van boven op het dak, een stuk terug en dan dwars door het eiland over minder grote wegen, nog minder grote wegen... van die dagen, je verwacht dat niet altijd, maar het worden zo snel reisdagen, dagen dat je niks anders doet dan wachten op vervoer en dan wachten op (bovenop) vervoer... en alles blijft maar duren en duren. Maar zo maak je wel eens iets mee, het werd echt wel een beetje surrealistisch als je de gast voor u zich ziet bekommeren om de electrische bekabeling telkens op de heffen... het was dus nog niet genoeg dat we ons voortdurend moesten bukken voor de takken van de bomen. Maar alles kan nog veel absurder... nog een kleiner wegske op en nog een kleiner wegske... alles duurde en duurde, en daar moesten we weer maar eens wachten... Het was niet onmiddellijk duidelijk, iets met een boot... maar ik zag geen water, nu goed, dat water had daar wel ergens geweest kunnen zijn, waar zouden we zitten ? Wel, nee, toch niet... geen water, wel een boot!! Er moest dus een boot, een grote kano zullen we maar zeggen, mee de bus op... dat ding was in lengte langer dan de bus, en misschien iets meer dan half zo breed.... wel, dat was effe vreemd... steken ze daar ineens zo ne boot door de haag... en dan dat op die bus krijgen. Nu, dat ding op die bus, op haar zij, en wij er terug naast... en dan die kabels nog ontwijken natuurlijk... nog een hele tijd... reizen bovenop de bus, veilig is het wellicht niet maar het is en blijft wel een sensatie.		</p>
		<p>San Vicente zelf, wel, ik weet ook daar niet van waarom je er nu eigenlijk naartoe zou gaan. Wel, het langste strand is daar, al weet ik niet onmiddellijk hoe dat dit het langste strand zou moeten zijn. Nu goed, wij hadden een tent bij en je kan daar gratis en voor niks een tent opslaan. Dus tja, waarom zou je dan eigenlijk in de stad, aheum, veredeld dorp ergens slaapplaats zoeken. Het zou wel eens kunnen veranderen in de toekomst, de bedoeling is dat er een internationale luchthaven komt, dus tussen de grote toeristische trekpleister en de hoofdstad van palawan in. Wel, grootste plannen en ongetwijfeld heel wat verandering voor de toekomst van San Vicente. Wij hebben daar nu nog geen last van, een paar kilometer wandelen en we stonden gans alleen op het strand. Tentje, en dat is het dan... want het was eigenlijk al donker. Dat was dus weer een lange reisdag, smorgens de bus up in El Nido en savonds nog altijd maar een paar honderden kilometer verder. Het had natuurlijk wel iets, gans alleen op een wit strand maar we hadden wel een beetje pech... smorgens regende het... tot dan was het nog meegevallen met de regen op palawan, eigenlijk was er geen op de belangrijkste momenten, dus zeker niet te klagen, maar nu, in een tentje, gans alleen op kilometers strand en het regent... wel, ik ben uiteindelijk gaan zwemmen, tja, we waren daar nu. En dan maar terug naar het centrum. Wel, daar zagen we de toeristen officier, een madam, die had het goed voor... ze was een beetje verontwaardigd te horen dat we op het dak van de bus reisden, leek me. Samen hadden we de opties overlopen om verder door te reizen... en ze was toch niet altijd even duidelijk, maar uiteindelijk was er blijkbaar een mogelijkheid om met de boot te gaan naar Port Barton en dat zou althans voorlopig nog eigenlijk even duur zijn dan met de bus, erg vreemd allemaal, het zou een oud madammeke zijn die je kan bellen en dan komt die jou afhalen... Het bleek heel lang onduidelijk, ze nam haar telefoon niet op en ook de verantwoordelijke aan de dokken wist het allemaal niet zo zeker, vreemd gedoe, maar, belangrijk, er zat nog een meiske op diezelfde boot te wachten... wel, uiteindelijk, een stuk in de namiddag was ze daar, inderdaad een oude vrouw op een klein bootje waar we dan mee terugvaarden en inderdaad aan de vrij lage prijs die ons was vermeld. Vreemd allemaal. Het boottochtje was op zich wel de moeite, toch wel weer een andere manier om je te verplaatsen met een ander perspectief, en daar met al die kleine eilandjes waar je langs vaart, onmiddellijk al een bevestiging dat we daar ook niet nog eens nen toer moeten doen, want je vaart zo al die eilandjes voorbij waar je met zo een toer zou naartoe gaan, zo leek het. Het probleem is, wat doe je daar dan wel... ook weer zo een aheum idyllische plaats, met niks maar dan ook niks te doen... klein, saai, en gemaakt voor toeristen... wel, dat is eigenlijk niet helemaal waar, er was een wandeling naar een waterval, jammer dat we nogal laat vertrokken zijn, en we hebben het dus ook niet gehaald, maar goed, het was op zich best wel een fijne wandeling. Voor de rest, niks... eten was een probleem, er was zo goed als niks en wat er was was voor toeristen met een toeristen prijs. Het enige cava ding was de kamer, die viel mee... wel, op de gigantische spin na, maar toch wel sjiek, kamer in soort bungalow met douche kamer en ook voorkamer met wasbak... netjes netjes. Maar omdat we er geen toer deden, en omdat we er pas laat arriveerden, is ook ons verblijf in Port Barton heel erg beperkt geworden. De dag erna was er welgeteld een bus, en die hebben we dan ook genomen... en uiteraard is alles weer heel erg traag gegaan, wachten wachten wachten, vertrekken en dan ergens vast komen te staan vanwege stukken en wachten wachten... wel, lang daarna, in de namiddag kwamen we terug aan waar we moesten zijn, de hoofdstad waar we vertrokken waren, Puerto Princessa.		</p>
		<p>Wel, het deed op zich wel deugd van nog eens in een stad te zijn. Via kleine buskes waren we in het centrum. Het goedkope hotel was volgeboekt, toch de goedkope kamers, maar we hadden sjans met een nieuw hotel, toch wel erg netjes en ook nog altijd erg goedkoop. Omdat alles weer heel erg traag gegaan was, was de tijd daar in Puerto Princessa ook weer erg beperkt, maar dat was misschien niet zo erg... hoe aangenaam ook, ook hier is eigenlijk amper iets te zien, al bleef het aangenaam nogeens in een stad te zijn. Niet vanwege de mc donalds maar gewoon, meer diversiteit en actie op straat. Hier zat je dus aan de kust, en grappig was de fietsjes die ze verhuurden, bv., meestal drie of vierwiellers, een soort goedkope gocarts. Er is eten, er zijn supermarkten, ... toch wel iets anders dan in Port Barton of San Vicente, maar, of ik er nog veel van zal kunnen verder vertellen, dat is maar de vraag. Er was daar nog wel iets in de omstreken te doen, maar niks leek echt de moeite en de tijd was toch beperkt. De dag erna was het weer vliegtuigtijd... vliegtuigen met hopen in deze reis, en toch wel toch als je gewoon naar het vliegveld kan wandelen. We kregen zelfs van ons vrij nieuwe hotel een gratis lift aangeboven voor die paar kilometers maar we hadden tijd en dus hebben we ook bedankt, toch vriendelijk. We zijn dan maar onderweg nog een koffieke gaan drinken... en dan sta je een paar uur later weer in Manilla, ergens in de namiddag, voor een laatste namiddag want de dag erna is het weer vliegen maar dan is het de grote uittocht over Beijing naar Amsterdam en verder naar Leuven. Als je in Puerta Princessa al terug de stad wat voelt, wel, dan is dat zeker zo in Manila. We zijn teruggegaan naar ons eerder hotel. De goedkope kamer was nog vrij maar die was zo klein en muf en wie weet wat nog dat er allemaal mis mee was dat het uiteindelijk toch de lichtjes duurdere kamer is geworden. En vanaf dan, tijd vullen. Het verrassend was wel dat het tijd vullen echt nog wel vlotjes ging... de dag vloog voorbij, naar het chinese kerkhof, daar geraken, en dan binnen geraken, dat was allemaal nogal tijdrovend en interessant want je zit dan maar door die stad te crossen, tis niet dat je een taxi betaald die je dan daar afzet aan de poort... nee, plots zit je toch wel wat in de achterbuurten, nog niet de sloppenwijken maar toch wel al ietwat meer achterbuurten. Verrassend, je bent vlakbij maar de weg juist aangewezen krijgen bleek niet zo simpel. Nu goed, eens aangekomen uiteraard nog wat mensen afschudden die je een tour willen aansmeren, effe rondlopen en terug trachten te geraken. Ah ja, het chinese straatje ook gevonden en doorgelopen, wel ja, het zijn de toeristische highlights als is het woord highlight hier toch eerder een eufemisme vrees ik, niet dat het niet goed is, maar het is echt wel te missen. Op zich is dat ook wel geruststellend, als die dingen aangeraden staan en het is eigenlijk allemaal maar so so, dan weet je dat als je even later de vlieger neemt dat je je niet te slecht moet voelen omdat er nog zoveel andere dingen te doen zouden zijn. Nu, ik ben ervan overtuigd dat er nog andere dingen te doen zijn, maar kwestie toeristenattracties denk ik dat we toch wel snel gezien hebben wat we moesten zien en dat de rest echt wel te missen was. Die nacht was het weer zover, om vier uur in de ochtend... Een taxi gepakt, jawel, een taxi, die waren hier wel te betalen en met meter dus tja... geen gedoe, als ik alleen was waarschijnlijk wel met gedoe maar goed, nu was het wel heel relaxed... en dan word je uiteraard weer gigantisch te vroeg aan de luchthaven afgezet. Dat heb je als je zeker op tijd wil zijn en je bent absoluut niet zeker over hoe lang alles duurt. Tja, tis dan maar zo, weer wachten, met een stikkertje op ons... waar dat goed voor was, wie zal het zeggen... china doet zo nog wel andere dingen op een 'andere' wijze.		</p>
		<p>Bijna Bejiing. In de vroeg ochtend, om 4 uur was het zover. Weer ne vlieger op... eerst naar Xiamen, blijkbaar de tussenstop... daar door de customs, niet te geloven maar waar... dus alles uit die vlieger en dan er weer terug in, iets van een uurtje later. Het is hier niet georganiseerd zoals in de meeste plaatsen. Best wel vervelend leek me dat allemaal, en iets later dus de vlieger terug op, dezelfde vlieger. En dan weer verder, naar Beijing. Het zag er niet zo goed uit... grijs grijs grijs... en dan weet je niet of het weer niet goed is of dat het echt zo erg gesteld is met de smog... wel, smog zal er ongetwijfeld geweest zijn... koud was het er zeker niet. Wat nu ook weer opvallend was, we konden daar zo buiten lopen... de bagage was ingecheckt tot Amsterdam en wij stonden eigenlijk onmiddellijk buiten. Wel, het bleek dat die stempel die ze ons in Xiamen hadden gezet eigenlijk dus al voldoende was, en dat we nu zonder problemen de stad in konden. We hadden volgens onze stempel daar een volledige dag voor, maar wij moesten wel die avond nog terug voor onze vlucht naar Nederland. Wel, dat was ne meevaller, ik had het zo niet begrepen. Dus, de metro op... trouwens, cash wisselen is hier belachelijk duur, toch zeker op de luchthaven en het was zondag... dus, grmpf... in ieder geval, ik had nog net genoeg om tot in het centrum te geraken. En daar sta je dan, ergens in Beijing, zoeken naar geld. Dat viel toch echt wel tegen, er was daar niks... tja, grote shopping malls en zo, maar geld... nee, wel banken maar het was zondag... en maar zoeken en zoeken. Dit kon zo wel niet blijven duren, uiteindelijk een HSBC bank gevonden en dan maar geld afgehaald uit de muur, goedkoop was het niet maar tja, als je geld nodig hebt... en we wilden de stad nog in, dan kan je niet zitten blijven zoeken naar geld. Geld gevonden, terug de metro op en naar het Tiananmen plein, want dat is toch wel gemakkelijk... met die metro zou het vlotjes moeten lopen tot waar we dan uiteindelijk wilden naartoe gaan. Het blijft toch wel iets magisch hebben, van die bekende pleinen, het rode plein in Moskou, het Tiananmen plein in Peking...		</p>
		<p>Er gebeurde toch wel iets vreemd, ineens komt er een madammeke naar mij die blijkbaar met mij ne koffie zou willen gaan drinken. Op zich niet zo heel erg vreemd, als buitenlander durf je wel eens opvallen en een bepaald soort mensen aantrekken, maar dit was wel heel direct. Wel, nog vreemder, toen bleek dat ik niet alleen was en ik niet echt de tijd had om ne koffie gaan te drinken was de interesse ook onmiddellijk tot nul gereduceerd. Nu, daar moest iets vreemds mee zijn. Wat bleek, achteraf op internet, dat is een afzet poging... iets om je mee te lokken en te laten zitten met een dure rekening van een dure fles wijn... nu goed, het maakt niet uit, het verbaast mij vooral hoe mensen daar intrappen en hoe omslachtig om iemand af te zetten, er zijn wel efficientere methoden lijkt me... maar goed, die waren dus snel vertrokken. Ik heb verder nog wat genoten van het gevoel daar op de plein te staan, en dan door het park naar de verboden stad, wel, dat was niet open maar goed, de buitenkant dan. Allemaal erg aangenaam, Beijing!! Het heeft toch wel iets. Daarna weer de metro op en naar het volgende park. Eigenlijk was dat daar best duur, en de hoofdattractie was nog niet eens open... hmmm... maar daar hadden we ook geluk, dat madammeke die tickets verkocht liet ons snel zo passeren, fijn van haar... wij dan snel op en neer door dat park... check... en dan begon de avond al dichter en dichter te komen. Nog effe eten en dat zou het dan worden. Nu goed, het eten op zich was best wel een attractie. Wij daar ergens binnengesukkeld en daar zaten allemaal mensen aan nen toog met potten op. Hoe het juist zou werken was me niet duidelijk maar we zijn daar gaan zitten. Ze hadden een engelstalig menu, dat was al gemakkelijk, ik heb de dingen besteld die me een beetje vreemd leken zoals black fungus, ... Potten werden ons voorgezet en nog een paar dingetjes... ik denk dat het duidelijk was dat we er niks van snapten, we kregen al snel enkele subtiele tekens van wat we moesten doen. Gelukkig maar. Ik heb de hele boel wel onder zitten smossen maar uiteindelijk waren we er klaar voor, de pot stond heet en het water kookte, de kruiden waren er in gedaan... en wij moesten dan enkel nog wachten op de rest van het eten... en dat was effe schrikken... een massa van eten werd daar binnengebracht... ik hoopte echt dat het niet allemaal voor ons zou zijn, dat zouden we nooit opkrijgen... maar jawel, allemaal voor ons. De opdracht, eten eten eten... zoveel mogelijk. En verrassend maar waar... we hebben dat volledig binnengewerkt, bijna volledig. De bedoeling was dat je dat eten dat je bestelde ter plekke zelf kookte, hot pot noemen ze dat, iets wat populair is in het noorden van China. Lekker, en speciaal, de ideale afsluiter van alweer een prima reis. Wel, ik moet toegeven, mijne black fungus was blijkbaar dezelfde soort paddestoelen die ik thuis gebruik in de keuken, dus dat was niet speciaal genoeg, maar cava, vanalles kunnen proeven. En dat voor de prijs van een alma maaltijd, in het midden van de hoofdstad... niet slecht.		</p>
		<p>De tijd tikte, en dus na het eten onmiddellijk de metro op naar het groot metro station om de volgende metro op te springen... we waren nog op tijd, we zijn altijd op tijd, deze keer iets minder teveel dan anders want het was wel degelijk de laatste metro naar de luchthaven. Tja, dat duurde toch wel weer even, en dan kon het wachten daar beginnen, maar dan ben je uiteraard heel relaxed, op het eindpunt... de bagage ingecheckt, de nummer van het vliegtuig op het scherm... Nog snel ons geld opkopen, onozel genoeg, dat dacht ik... we hadden alles opgekocht, wel, tot ik in Nederland nog wat geld vond, jammer... en toen was ook deze reis weer voorbij, een lange vlucht maar eens in Nederland, tja, dat voelt nog amper aan als deel van de reis... de trein op naar Belgie, de Fyra, funny, helemaal tot in Leuven en in de ochtend waren we thuis... klaar om terug met het normale leven te beginnen.		</p>
		<p>W.		</p>

	</div>

</div>

<br><br>

</body>
</html>

