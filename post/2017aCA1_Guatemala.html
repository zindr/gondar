<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2017: Central America again</title>

</head>

<body>

<div class="container">

	<div class="col-md-9">
	<br/>
	<br/>
		<p>Eerste dagen:</p>
		<p>Guatemala, opnieuw. Het was zeker niet mijn bedoeling om hier nog lang rond te hangen. Deze reis was het vooral om de Atlantisch te doen, met Belize en Honduras. In de vroege ochtend, samen met nog een paar toeristen, is het wachten tot het licht wordt. Het is hier niet echt veilig, nog altijd niet, het zou nog erger zijn nu dan 7 jaar ervoor. Geld wisselen ging, maar het zijn hier echt afzetters. Dat is wel vervelend als je in het weekend een land binnenkomt, veel alternatieven heb je dan niet. Met de bus uiteindelijk de stad in en daar het busstation naar het noorden proberen te vinden. Van het kastje naar de muur word je dan gestuurd, heel erg duidelijk is het allemaal niet en het helpt niet dat mijn spaans beperkt is, vooral in het begrijpen van wat zij me antwoorden. Het moet gezegd, met een beetje hulp van de vriendelijke guatemalteken lukt het uiteindelijk wel. Ondertussen stond ik al op vier verschillende plaatsen en had ik mijn plan al herzien om met de lange afstandsbus te gaan, soms moet je gewoon simpelweg de meest voor de hand liggende optie kiezen, beetje bij beetje. Ergens langs de baan blijkt daar een bus langs te komen, enkel met voorafbetaalde kaart, maar iemand anders betaalt gewoon voor je. Zo geraak je aan het busstation, daar is het gewoon instappen in de volgende, op naar Coban, en daar effe later, op naar Flores. Verder zou niet mogelijk zijn die dag, de ochtend erna zou ik aan de grens met Belize staan. 		</p>
		<p>Het is er ondertussen volgens mij wel duurder geworden. De bussen zijn toch een paar dollar per uur bus, soms tot drie. Ik had nochthans niet de indruk dat ze me bedotten. Ook toen ik toekwam in Flores bleek de hostel waar ik ooit voor 2 dollar in een hangmat bleef, dat bleek nu 12 euro te zijn voor een grote slaapzaal. Ik heb uiteindelijk iets gevonden voor 7 dollar, inclusief flesje bier. Tja. Het kan allemaal duurder, bussen bevoorbeeld, simpelweg een lange afstandbus nemen. De ochtend erna zou bijvoorbeeld blijken dat je voor slechts 25 euro van Flores rechstreeks naar Belize City zou kunnen, goedkoop volgens de toeristen die er op stonden te wachten, ik deed er langer over, maar wel voor slechts 7. Maar het was eerst tijd om effe te relaxen, na een hele dag rondbussen. Wat ik vooral herinner van die eerste dagen is dat de mensen toch wel weer aangenaam waren, sociaal, hulpvaardig, ... zonder dat ik bedot word. 		</p>
		<p>Guatemala buiten geraken, naar Belize, dat ging vlot. Het terug binnenkomen 5 dagen later, dat was iets minder voor de hand liggend. Bij het binnenkomen van Belize hadden ze me verzekerd dat de zuidgrens, niet die via het water maar die via het land, wel degelijk ok was. Dus tja, ik dat dan maar proberen, echter, wat bleek, plots stond ik ergens in iemands tuin. Ik moest er een quetzal betalen om door de tuin te mogen, quetzal, dat is Guatemala, niet Belize, een grensovergang door iemands tuin. Het mag dan ook niet verbazen dat er daar nergens een immigratie bureau was, geen stempel van Belize, erger nog, geen stempel van guatemala, en geen immigratie, zelfs geen flikken om dat op te lossen. Na bijna 2 uur langs kleine dorpjes, op zand-banen, stond ik op de hoofdweg, terug tarmac, maar wel nog geen flikken te bespeuren. Dan maak je de keuze, terug naar Belize, terug naar waar ik eerst de grens was overgestoken, of verder en dan maar zien wat er gebeurt. Ik gevraagd om me af te zetten aan het eerste flikken-bureau, dat bleken drie flikken te zijn die vrachtwagens controleren. Rararaa, die wisten uiteraard ook van toeten noch blazen. Wel, hun suggestie was van naar de volgende grens te gaan, die waar de boot aankomt, klinkt logisch. De bus zou nog even op zich laten wachten, dus liften, en daar had ik effe sjans, een lift met ne vrachtwagenchauffeur tot in de stad met de grenspost. Nu, met een vrachtwagen loopt alles wel traag, maar ik was op tijd bij de immigratie, net op tijd. Had ik later geweest dan mocht ik mijn chauffeur bellen, hij zou zich dan ontfermen over mij, maar het was niet nodig. Het waren hier best toffe mensen.		</p>
		<p>In transit:</p>
		<p>Ok, beste immigratie beambte, ik zou graag een stempeltje hebben. Wel, de vraag is dan niet onverwacht, met welke boot ben jij gekomen. Tja, de situatie uitgelegd, aan hun reactie te zien ben ik zeker niet de eerste. Onmiddellijk werd ik gewezen op het feit dat ik illegaal het land in was gekomen, dat daar een boete aan vast hing van 30 euro. Ik heb me dan maar zo goed mogelijk gepresenteerd als slachtoffer van mis-informatie van die van Belize. Wat blijkt, blijkbaar ziet Belize zijn grens daar graag liggen maar guatemala is het daar niet mee eens, een rechttoe-rechtaan grens-dispuut. Dus zij doen daar geen grenscontrole want voor hen is er geen grens. Ze lieten me wat sudderen terwijl ze me uitlegden dat ik dus fout was. Maar het moet gezegd, in een ruk werd ook naar de stempel gegrepen, terwijl het nog wat overlegde met zijn kompaan, paf, de stempel stond er in. Ik kreeg ook nog een reclame boekje en een hoedje. Vriendelijke mannen. Dat was de chauffeur ook, en heel wat van de mensen hier. Ik kon met mijn nieuwe stempel de terugweg op, het was ondertussen al wat laat aan het worden en de grens met Honduras zou ik niet meer halen.
		</p>
		<p>In het donker kom ik aan in Rio Dulce. Ik was daar al wel eens geweest. Het viel me in ieder geval wel op dat het busverkeer hier echt wel niet zo heel goedkoop was. De toeristen hang-out was uitverkocht, ze suggereerden me een basketbalveldje om met mijn tentje te staan, maar ik vond gelukkig een hotelletje met een simpel kamertje dat goedkoper was dan de dorm in de toeristen hang-out. Het was laat, weeral een reisdag ten top, de hele dag de bus in, of de truck. Tijd om nog efkes iets te gaan eten, en dan was het de dag erna richting grens. Het eten hier is wel een beetje standaard, in de slechte betekenis van het woord, je kiest een stukje vlees en daar krijg je dan dezelfde groenten bij zoals altijd. Voor de rest is er in Rio Dulce niet zo heel veel te doen, tenzij je boottochtjes maakt of naar eilandjes gaat, voor mij is het een pitstop. In de ochtend was het dan weer bus in en bus uit, met mijn laatste quetzales en een paar dollars tot aan de grens, klaar om Honduras in te trekken.
		</p>
		<p>Laatste dagen:</p>
		<p>Het zou nu een tijdje duren vooraleer ik terug in Guatemala zou terugkeren, eerst door Honduras, Nicaragua, Costa Rica en El Salvador. Veel tijd zou er dan ook niet meer zijn, genoeg om nog snel 1 plaats te bezoeken, Monterrico. Het probleem was dat het volop Semana Santa was, de heilige week. Dat wil zeggen dat niet enkel ik aan de kust van Monterrico zit, maar ook duizenden Guatemalteken. De weg ernaartoe was de moeite, misschien niet het eerste deel waar ik vermoed dat ik toch ietwat was afgezet, maar vooral het laatste deel met een bootje doorheen de mangroven. Normaliter is het hier vrij rustig, maar nu dus niet. Alles was bijna volgeboekt, en wat het niet was, dat was behoorlijk duur tijdens deze ene week. Ik ben dan maar onmiddellijk teruggekeerd, en verder gereisd naar Guate city. Sjans dat ik met het liften onmiddellijk een ritje kreeg naar het busstation waar een bus klaarstond richting Guate, het was al duidelijk dat ik er pas na 18h. zou aankomen en in Guate naar een hotel zoeken in het donker is niet hetgeen je wil. Ook in die bus hebben ze me trouwens proberen in het zak te zetten. Dankzij de oplettendheid van enkele passagiers ben ik iets assertiever geworden en heb ik op mijn strepen gestaan om mijn wisselgeld terug te krijgen, hij probeerde nog maar ik heb hem met succes afgeblaft. Verrassend voor mij, want tot nog toe was het allemaal heel erg beperkt, de afzetterij. 
		</p>
		<p>Mijn weg vinden, savonds laat, in Guate, dat is niet simpel, maar met wederom wat hulp van de lokale bevolking, in dit geval enkele vrouwen bij mij in de bus, dan lukt het allemaal prima. Ik had er geen zin in, nog een dag guate, maar eigenlijk, bij aankomst was ik er wel content over. Met wat afdingen heb ik gelukkig een kamer gekregen aan de prijs van een dorm, die waren volzet met locals, vooral jeugd dat daar wat rondhangt om te jongleren om wat centjes bijeen te rapen. Het was tof, nog eens een wandelingetje maken in een paar van de veilige straten, even nog iets gaan eten met mijn laatste centjes. Ook hier toch wel vriendelijke mensen. De dag erna zou ik me nog effe moeten bezighouden in diezelfde straten, en toch wel wat meer omdat het tijdens de daguren veiliger is. Ik ben zelfs ergens een fles bier gaan drinken, ergens in een winkelachtig iets. Dat leek aangenamer dan in de cafes die hier toch wel vooral bordelen zijn. Efkes langs de markt, was ook prima, maar ik heb er genoeg gezien. Lang moest het niet duren, want om 5 uur was de laatste bus richting luchthaven, veel te vroeg voor mijn nachtvlucht, maar goed, het was dat of een taxi nemen en daar ben ik allergisch voor.
		</p>
		<p>Guatemala:</p>
		<p>Ik zou eens moeten opzoeken wat ik toen betaalde, maar het lijkt me toch wel duurder geworden om te reizen, dat geldt zeker voor de hotelletjes. Voor de rest was het wel aangenaam om nog eens effe door Guatemala te bussen. Ik was vergeten hoe aangenaam heel wat mensen hier waren, en hier zie je ook nog altijd mensen in traditionele klederdracht, al zijn er dat niet veel meer. Het land ademt wel cultuur en dat is aangenaam als toerist. Mensen doen er nog graag een praatje met je, al zal dat in overdreven toeristische plaatsen wel anders zijn, en hulp krijg je ook soms voor je het vraagt. De sfeer zit hier wel goed. Voor het eten of het comfort moet je hier wel niet zijn, maar tja, je kan niet alles hebben. 
		</p>
		
		<p>W.		</p>

	</div>

</div>

<br><br>

</body>
</html>

