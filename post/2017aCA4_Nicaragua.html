<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2017: Central America again</title>

</head>

<body>

<div class="container">

	<div class="col-md-9">
	<br/>
	<br/>

		<p>Nicaragua was het land dat mij 7 jaren geleden het meest aansprak van al de landen in Centraal Amerika. Dit was niet zo vanwege het grote aantal toeristische attracties, dat was wellicht meer zo in Guatemala. Nicaragua was duidelijk minder toeristisch, en dat heeft zijn gevolgen voor hoe de mensen op je reageren. Al ondervond ik zelfs deze reis dat ze ook in Guatemala heel erg vriendelijk waren, toch was er indertijd iets in Nicaragua wat het aangenamer maakte. Het probleem voor deze reis wal wel dat ik eigenlijk alles al had gedaan dat ik had willen doen, die vorige keer. Dus, veel tijd zou ik hier niet moeten spenderen. Oorspronkelijk was dat ook niet de bedoeling, enkel doorheen de Mosquitia geraken en dan zuidwaarts vanaf Puerto Cabeza naar Esteli en weer buiten, eventueel na het Miraflor nationaal park. Tja, Mosquitia had ik opzij geschoven en om hier gewoon richting Atlantische te gaan, dat zag ik ook niet zitten, al was het maar omdat ik ook had gelezen dat de weg behoorlijk saai was, niet enkel lang. Verandering van plan, dan is het weer herbekijken wat de mogelijkheden zijn. Echt lang blijven in Nicaragua, dat zag ik in ieder geval niet zitten. Dus, het nieuwe plan was er door reizen naar Costa Rica waar ik de vorige keer niet lang was gebleven en wel nog een paar plaatsen had die ik eigenlijk zou willen bezoeken. En aangezien Nicaragua veel goedkoper is voor wat het vervoer betreft in vergelijking met andere landen hier maakt dat beetje extra afstand niet echt uit, enkel in tijd. Maar ik was wel content nog eens terug te zijn, tijd voor mijn laatste goedkope flessen bier en goedkoop eten, dat zou in Costa Rica wel anders worden. 
		</p>
		
		<p>Eerst moest ik van de grens in Esteli geraken. Op zich geen probleem denk je dan, maar ik had geen geld gewisseld. Ergens had ik gelezen dat dollars hier aan de grens ook wel werkte. Het was wel wat gediscussieer over de kwaliteit van die ene dollar en hoeveel die dan waard zou zijn, maar ik geraakte toch al tot aan het eerste echte busstation waar ik dan toch maar wat geld wisselde. Dan was het de volgende bus, staande, overvol, dat is nu eenmaal de prijs van een goedkope bus, opeengepakt zitten. Het duurde meer dan een uur vooraleer ik eindelijk kon gaan zitten. Behoorlijk vermoeiend, en ondertussen uit het raampje kijken naar het zich evoluerende landschap kan je dan ook wel vergeten. Nu ja, uiteindelijk kwam ik dan toch aan in Esteli en het was nog niet donker. Iemand in een winkeltje wilde ook nog 20 dollar voor me wisselen en ik vond een goedkope hospedaje, dus alles kwam prima in orde, vooral omdat blijkbaar hier op het marktplein er ook gratis internet was, dat hoefde dan al niet in de hospedaje. Die avond heb ik niet veel meer gedaan, normaal als je al van in de vroege ochtend op pad bent en de hele dag in een bus of busstation rondhangt. Maar, het moet gezegd, Esteli gaf me wel een aangenaam gevoel, het was duidelijk aangenamer dan verwacht. Hier, zoals bijna overal in de omstreken, speelt het grootste deel van het sociale leven zich af op het plein voor de kerk, met een kiosk en een hele hoofd rondhangende mensen. Een deel van de aandacht wordt misschien tegenwoordig wel verklaard vanuit het gratis internet dat er is. Ik ben in ieder geval eens goed gaan eten, vergeten was het was, en een fles bier van ne liter. </p>
		
		<p>Ik wist dat ik nog terug ging komen naar Esteli en het was niet mogelijk om onmiddellijk een wandeltocht in Miraflor nationaal park, iets ten noorden van Esteli, te regelen omdat het zondagavond was, dus, ik ben dan maar in de vroege ochtend vertrokken. De eerste halte was Masaya. Daar dacht ik eerder al geweest te zijn op aanraden van een vriendin, een meer, maar achteraf gezien ga ik ervan uit dat ik naar Apoyo geweest ben jaren voorheen, de vulkaan had ik gemist, dat was Masaya, althans, een vulkaan naast een meer naast een stad. Dus, de bus op naar Tipitapa en daar dan verder. Dat laatste stuk was weer behoorlijk onaangenaam. Rechtstaan voor iemand met mijn lengte is hier voor mij onmogelijk, tenzij ik in de deuropening ga staan zoals nu. De bus was stampesvol, en er werden nog mensen bij gepropt. Het was dan wel niet zo heel ver meer, maar het woog. Telkens als er iemand moet uitstappen is er ook een gewring van jewelste, niet iedereen heeft de reflex van effe uit te stappen en dan terug in te stappen. Nee, hier is een andere logica, wringen om op de bus te geraken en wringen om er vanaf te geraken, en als je geen van beide wil of moet, dan blijf je staan. Soms werkt het een beetje op mijn systeem, het kan allemaal zo simpel zijn, gewoon even plaats maken voor anderen en niet enkel voor jezelf. De bussen, tja, die begrijp ik, elke klant is er een die betaalt. In het kleine busje waarin ik me bevond valt het dan nog een beetje mee in de zin dat de conducteur aan zijn deur blijft staan als je moet betalen, en dat er geen verkopers door moeten, dat is in grotere bussen wel het geval, dan is alles al stampende vol en dan moet de conducteur er nog eens een paar keer langs, en die verkopers, niet normaal... ik denk dat je ronduit vet moet zijn om verkoopster te worden, nochtans, mager zijn zou echt wel voordelen hebben. Hier zijn er die volgens mij niet rechtvooruit het gangpad door kunnen, dus kan je al voorstellen wat dat is al dat gangpad ook nog eens vol mensen staat. Maar goed, dat was op de grotere bus die ik de dag ervoor had genomen en zoals ik er later nog zou nemen. </p>
		
		<p>Masaya was iets groter en verfijnder dan ik had verwacht. Alweer, zoals altijd, blijkbaar, een aangenaam marktplein met daar een kerk en verderop veel van hetzelfde. Hier, in Masaya, was er meer dan een zo een plein. En wellicht vanwege het toerisme, niet ver van Granada en Managua, waren en ook wel wat voorzieningen voor toeristen, zo leek het toch. Dat wil niet zeggen dat er veel te doen is. De vulkaan, hmmm, ik begon te twijfelen, dat koste dus tegenwoordig een handige duit en blijkbaar mocht je niet meer tot aan de zijkant van de vulkaan op je ukkie maar moest dat met gids, voor een maximum van 15 minuten. Tja, ik heb het maar laten schieten, ik heb al zoveel vulkanen gezien dat ik het niet zie zitten om daar dan ook nog eens al die moeite en dat geld in te steken. Er was die dag wel iets anders om te doen, blijkbaar werden de honden die dag gewijd, jawel, hier worden honden gewijd in een kerk. Er is daar heel wat belangstelling voor, ik kon zelfs de overvolle kerk niet binnen, hond na hond kreeg van de pastoor zijn zegen. Je zag het op voorhand al aankomen, allemaal mensen op straat met honden die pakjes aanhadden, en hoedjes. Misschien dat dit wel niet voor het wijden was maar voor de hondenshow, daar waren van die verklede hondjes die een voor een het podium opkwamen met duidelijk de bedoeling van een of andere prijs te winnen. We zijn dus duidelijk niet alleen in het westen behoorlijk onnozel, dat is hier in Nicaragua ook. Het voordeel is dat er ook hier een braderij sfeer hangt, met veel volk en eten en zo. Dat is wat makkelijker om de dag door te komen als er niks anders te doen is. Ik ben uiteraard wel naar het meer geweest, dat is aan de rand van de stad, of eigenlijk, er bijna in, en naar een of andere gevangenis, tot aan de poort want daar moest ik betalen en zo spectaculair zag het er niet uit. Soit, door al dat gewandel had ik wel een beeld van de stad, het was cava, maar ik zou er niet al te lang blijven. Ik heb er nog mijn baard laten trimmen, mijn haar eraf laten doen, en ik ben na al die zon wat gaan verkoelen met een frisse fles bier, dat was aangenaam. </p>
		
		<p>Vanaf Masaya was het recht naar de grens met Costa Rica. Althans, dat wist de hostel eigenaar me te vertellen. Je moet dan op de grote verbindingsweg gaan wachten op bussen die van Managua komen. Het duurde wel even, maar de vriendelijke mensen die er stonden te wachten verzekerden mij dat er een bus zou komen. Je hebt er naar Rivas en blijkbaar ook naar de grens. Een taxichauffeur bood me een goeie prijs voor een rit naar Rivas, hij moest toch die richting uit. Nu ja, ik had het kunnen doen, zeker als ik naar San Juan del Sur zou doorreizen, daar ging hij naartoe. Maar, de bus blijft goedkoper, zelfs als de taxi zwaar onder de prijs blijft. Eens in de bus bleek dat die niet enkel naar Rivas zou gaan, maar helemaal door tot de grens. Het zou wel een tijdje duren vooraleer we zouden toekomen. Er was blijkbaar iets gebeurd want iedereen stond stil, een grote file, geen idee wat de reden was. Hier in Nicaragua is het jammer genoeg een ongeregeld zootje. Dus, stel je een file voor, maar er zijn maar druppelsgewijze tegenliggers... wel, dat wil zeggen dat je dan toch probeert. De redenering is simpel, de autos en bussen en vrachtwagens voor je staan stil omdat ze niet doorkunnen, maar misschien kan ik dat wel. Uiteraard, dat loopt niet altijd goed af. Voor een moto kan je dat nog verstaan, maar de autos rijden dan een stuk, komen dan een tegenligger tegen, en tja, dan is het manoeuvreren over de zijkanten en zo. Dan sta je voor dat je het weet in twee richtingen stil, einde druppelsgewijze toestroom van de andere kant. En als je dan denkt dat enkel mensen met een kleine auto durven wat motos durven, nee hoor, hier doen vrachtwagens en bussen ook rustig mee. Als buitenstaander kan je niet anders dan bij jezelf denken: domme egoïstische pummels. Maar je moet het ze geven, ze durven, ze gaan ervoor. Zo kreeg onze buschauffeur van een passant te horen dat je ook via een zijwegje een doorsteek kon maken. Stel je wel voor, het was een grote bus. Wel, dan probeer je dat toch gewoon, een zandweg op, links en rechts door de achtertuinen, met takken die over het dak schuren. Meerdere keren vraag je jezelf af of het wel zal lukken, en wat er zou gebeuren als het niet zou lukken, terugdraaien leek me na een tijdje ook geen oplossing, draaien had nergens gelukt. Maar, de goede heer was ze gunstig gezind, na heel wat manoeuvreerwerk waren we terug op een normale weg richting Rivas, en daarna richting grens. No hay mucho miedo aqi. Medepassagiers waren echter ook niet allemaal gerust in de zaak, dat was duidelijk.</p>

		<p>Uiteindelijk, de grensovergang. Jammer genoeg was de grensovergang toch wel prijzig geworden. Blijkbaar hebben ze in Nicaragua begrepen dat je ook de staatskas kan spijzen met toeristendollars door geld te vragen aan de grens. Ik had al 12 euro moeten betalen toen ik binnenkwam en wist dat ik nog eens twaalf euro zou moeten betalen als ik zou terugkeren, maar wat bleek, ook hier moest ik nog eens 3 euro betalen. Ik moest dus na Costa Rica terugkeren via Nicaragua, die sjans hebben ze hier, je kan wel wat dollars vragen want er is geen omzeilen aan tenzij met het vliegtuig. Wat ik niet wist, het zou nog erger worden aan de grens met Costa Rica. Blijkbaar hebben ze het in hun hoofd gehaald in Costa Rica om te eisen bij het binnenkomen dat je ook een ticket hebt om terug buiten te geraken. Nee, dat je een vliegtuigticket hebt uit Guatemala maakt niet uit, dat is niet uit Costa Rica. Handig dat net buiten het gebouw standjes staan die busticketten verkopen voor internationale bussen, je weet wel, het soort dat een budget reiziger nu eenmaal niet neemt omdat ze belachelijk duur zijn. Zo kreeg de terugweg een heel andere dimensie, een kut-bus die je van San Jose in Costa Rica helemaal naar Managua brengt, ideaal voor mensen die meer geld dan goesting hebben om te reizen. Met andere woorden, toen ik een week later terugkeerde ging het rechtstreeks naar Managua, en omdat ik daar niet te laat op de avond wilde toekomen zou ik stoppen in Granada, de toeristenstad van Nicaragua. </p>
		
		<p>Granada, daar was ik al geweest. Het is een mooie stad, misschien wel de mooiste van het hele centrale deel van Amerika. Dat wil eigenlijk wel niet veel zeggen. Ok, je hebt er wel die coloniale gebouwen maar zoals overal hier zijn steden en dorpen toch wel vrij saai. De vorige keer dat ik in Granada was bleek er vanalles te doen, en nog vond ik het saai. Nu was er eigenlijk niks te doen. Wel ja, eigenlijk wel, het was de heilige week, dan reizen ook alle locals. Iedereen heeft verlof, althans, iedereen die voor de staat werkt en zo, in realiteit blijft het leven grotendeels doordraaien, enkel het publiek transport kan wel problematisch worden, en heel wat zaken zoals winkels zijn ook toe. Met andere woorden, in een stad als Granada is het nog iets saaier dan het anders is, veel zaken zijn toe, er zijn wel toeristen, ook lokale toeristen, maar er zijn er vooral veel die er nu niet zijn. Mij maakte het niet uit, ik zou er enkel zijn voor de nacht, en een goedkope hostel vinden was alles wat van belang was. Maar ik geef toe, ik was vergeten hoe mooi het hier was, toch zeker in vergelijking met de andere steden hier in de omtrek. Ze hebben hier ook een Malecon om te wandelen langs het water. Savonds binnen, en smorgens weer buiten. Daar heb ik ergens wel een vergissing gemaakt. Savonds wilde ik betalen maar de kerel aan receptie weigerde en vroeg me de ochtend erna te betalen. Die ochtend erna was ik verkeerdelijk overtuigd dat ik al betaald had, en ik mocht vertrekken al wantrouwde de madam aan receptie het duidelijk. Ze kon echter die kerel niet te pakken krijgen, hij nam niet op. Ik dus weg, de bus op, en toen viel mijn frank, zij had gelijk. Dat voelt niet OK, nochthans durf ik nog al wel eens niet 100 percent eerlijk zijn, maar als je stellig beweert dat je betaald hebt, dan voelt dat toch verkeerd aan. Ik heb er achteraf nog naar gemaild maar blijkbaar vonden ze het de moeite niet om die 5 dollar nog te gaan zitten overschrijven, het zou wat voeten in de aarde hebben gehad. Tja, ik terug content.</p>
		
		<p>De volgende halte zou opnieuw via Tipitapa naar Esteli gaan, een ondertussen vertrouwde omgeving. Ook de bus ernaartoe, daar kon ik me iets bij voorstellen. Maar, het blijft toch een tikkeltje moeilijk als je hier ziet hoe de mensen ten aanzien van elkaar doen. Je ziet hier jonge gasten zitten terwijl zwangere vrouwen moeten rechtstaan. Als er iemand uit gaat stappen dan zie je hier ne 50 jarige gast wringen om zeker eerst dat plaatsje te hebben, snel een tas of de vrijkomende stoel zwieren en je eigendom claimen, dat die zwangere vrouw niet zo snel is, dat is haar probleem. Toegegeven, niet iedereen was zo, maar als je van Costa Rica komt dan valt het toch wel op hoeveel mensen hier zo onozel zijn. Zo heb je bijvoorbeeld een moeder die snel hare 14 jarige zoon roept als ze de mogelijkheid ziet om hem een plaatsje te verzekeren, tja, dat plaatsje gaat niet naar die oude vrouw. Maar het meest hallucinant was een vrouw die hare kleine naast haar had, een manneke van een jaar of 4, en die zat niet op zijn stoel, die stond erop, stel je dat voor in een overvolle bus, ne kleine van 4 die een hele stoel inpalmt om er op te gaan staan. Ik was niet de enige volgens mij die daar problemen mee had, maar niemand zei iets, ook ik niet. Mensen zijn hier, zoals volgens mij in heel wat plaatsen waar het leven wat harder is en het opleidingsniveau wat lager... vrij egoïstische en egocentrisch. Diezelfde vrouw stond in het begin van de busrit in het gangpad en weet dus maar al te goed dat het niet zo aangenaam is om daar te staan, en iets later wordt zij dan diegene die anderen nodeloos in het gangpad laat staan. Die onnozele kleine had gerust op haar schoot kunnen zitten, of in het gangpad staan. Mij ergert dit gedrag, ik ben een kind van de west-europese wereld, ik heb het moeilijk met dat soort domheid, net zoals met al de troep die hier gewoon de straat op gebonjourd wordt. Mensen maken het zichzelf zo moeilijk, en dan zie je dat in buurland Costa Rica dat helemaal niet zo is, geen troep door de ruiten op straat en je plaats afstaan aan mensen die minder goed te been zijn of met ne kleine zeulen. De sfeer in Nicaragua mag dan wel tof zijn, mensen zijn doorgaans vriendelijk tegen mij, als ik ze soms tegen elkaar bezig zie, dan heb ik toch wel meer dan een bedenking. </p>
		
		<p>De vrouw van de hospedaje herkende me nog, ik kreeg dezelfde kamer. Esteli, ik was content dat ik terug was, al was er niet veel te doen. Nu was het opnieuw een transit, maar ook omdat ik naar Miraflor, een nationaal park, wou gaan. Hoe ik daar zou geraken was nog niet helemaal duidelijk. Blijkbaar was er een soort van reisagent die trips naar Miraflor regelde, dus ben ik daar eens gaan luisteren. Tja, ik ben niet zo een fan van betalen en zit er niks mee in dat het wat moeilijker is. Dat zorgt dan wel voor heel wat discussie als je bij zo een reisagent bent. Eerst pols je naar wat er te beleven valt, hoe het praktisch werkt en daarna stilaan ook of je het alleen kan, en wat daar dan de consequenties van zijn. Ik had gelezen dat je eigenlijk een gids nodig had om Miraflor te bezoeken, wel, de vraag is dan of dat klopt. Zij verkopen uiteraard tours, dus eigenlijk is hun antwoord voorspelbaar, beter met gids. Maar tja, je voelde al, zo eerlijk was ze, dat het niet absoluut vereist was. Een lange babbel, goed voor mij, niet zo voor haar, ze was eerlijk, en ik besliste het op mijn eentje te wagen. Die ochtend in de vroegte, mijn hele hebben en houden mee op mijn rug, op de bus wachten. Hier hebben ze nog niet helemaal door hoe je de toeristen goed het geld uit de zakken kan jagen, of hier willen ze dat niet, het zijn wel degelijk toffe mensen. Maar wat blijkt, bij aankomst in het dorp krijg ik van de gids van een paar andere toeristen onmiddellijk een korte uitleg die me helpt het pad te vinden zodat ik niet over de saaie hoofdweg moest wandelen, exact wat ik nodig had, de informatie komt naar me zonder dat ik erom vraag. Nu ja, dat was nog maar het begin. Een toeriste op een paard, een paar toeristen ik weet niet wat, allen met gids, en ik op mijn eentje. Niet veel later gebeurde waar men mij op internet had voor gewaarschuwd. Ik zat vast, ik vond de weg niet. Gelukkig was er ne kerel in zijn veld aan het werken. Ik mocht van hem door zijn veld. Hij vroeg wel geld voor de doorsteek. Ik heb er een vriendelijk babbeltje mee gedaan, en zoals meestal het geval keren de zaken dan. Hij wandelde met mij door zijn veld en vertelde me hoe het verder moest, betalen moest ik al lang niet meer. Niet dat het daarna veel simpeler werd, ik zat weer vast, maar iets later vond ik dan toch een pad naar een veld waar ik weer wat uitleg kreeg van een paar boeren die me toestonden ook kort door hun veld te wandelen en zo geraakte ik weer op pad, het pad waar ik moest op zijn naar het dorpje waar ik naartoe wandelde. Dat was het stuk waar die gids voor nodig was, maar met een beetje hulp van anderen dan ook eigenlijk helemaal niet.</p>
		
		<p>Het was wel tof, daar in Miraflor, maar ik snap wel niet helemaal waarom op internet iemand dat als absoluut hoogtepunt van zijn reis stipuleerde. Vooral het eerste stukje waar ik door de boeren hun veld moest was mooi, vanwege een bepaald type boom, de rotsige ondergrond, het had wel iets. Voor de rest was het voor mij vooral een stukje ruraal Nicaragua in de heuvels. Ik was content dat ik er was, het was een prima afwisseling met de steden waar ik was en waar je dikwijls als toerist iets te veel in rondhangt. Een land is niet enkel stad en toeristensite, maar ook het dorpse leven. OK, het was hier een nationaal park, althans, officieel, voor mij was het vooral het leven op het platteland in een mooie omgeving ingebed met heuvels en meertjes. Je geraakt er ook snel aan de praat met mensen, hier zijn ze ook vriendelijk, en zo zal je ook te weten komen waar de toeristen naartoe gaan, echt geen gids nodig. Zo belande ik aan een watervalletje, ahuem, misschien dat dit wel ok is, maar niet op dit moment in het jaar, het is er veel te droog voor, geen reden om een ex-waterval te gaan bezoeken. Stilaan werd ik moe van al dat wandelen met mijn volledige rugzak op mijn rug, en hoe aangenaam ik de tocht ook vond, ik zag weinig reden om hier de hele dag te blijven en er een slaapplaats te zoeken. Ik vraag me eigenlijk nog altijd af wat je hier zou doen als je hier op 2 of 3-daagse gaat. Ik was op weg naar mijn laatste bestemming van de wandeling en toen kwam er plots een bus voorbij, ok, daar spring ik in, dan zit ik die avond in de stad in plaats van op de buiten. Het was nog altijd vroeg op de dag en met de uren die nog voor me lagen was het vooruitzicht van de diversiteit van een stad aanlokkelijker. Terug naar mijn hospedaje, voor de laatste keer. Ondertussen was ik ook al eens gaan polsen hoeveel de hostel koste, iets verder. Zoveel toeristen die spontaan naar de hostel gaan, maar eigenlijk is dat dikwijls veel duurder, hier 3 keer de prijs. Ik zat goed bij de locals. Nog een fles rum gaan kopen, flor de cana, voor Sara, nog een beetje op internet surfen op het marktplein, en een hamburger eten, dat doe ik normaal niet maar het is wel degelijk lokale keuken, hamburgers zijn hier behoorlijk populair. En savonds laat is er dikwijls ook niks anders te vinden. </p>
		
		<p>In de vroege ochtend, weeral op pad, het zou nog een lange dag worden, een reisdag. Waar ik zou belanden was niet helemaal duidelijk, maar mijn einddoel was Santa Ana in El Salvador. Dus eerst Honduras in en terug uit, dan El Salvador helemaal door. Maar, of ik daar zou geraken, dat is een andere zaak, alles neemt hier tijd in beslag, niet in het minst de grensovergangen. Eerst de bus naar Somoto en daar overstappen naar de grens. Nog snel iets eten met mijn laatste geld, dat lukte net dus als mijn Cordobas waren op. Het duurde wel lang, blijkbaar stond net iedereen daar aan te schuiven. Tja, pech gehad, had ik mijn laatste geld niet willen opmaken dan had ik daar in ieder geval niet gegeten. Ik moest aan de grens nog 2 dollar betalen, ze konden niet terug op 20, niet te geloven vind ik dat, ze willen wel in dollar betaald worden maar hebben zelf geen dollars om als wisselgeld te dienen. OK, ze hadden dollar muntjes. Dat wilde ik niet. Buiten geld wisselen bleek ook niet zo simpel, de wisselaar had geen klein geld, gelukkig dat ne kerel die daar werkte dat wel had. Wat een gedoe, dat omdat ze dollars willen en geen Cordobas die iedereen in Nicaragua heeft. Dan de grens met Honduras, weer heel lang wachten, ongelooflijk hoe traag bepaalde procedures gaan, meer dan 5 minuten om iemand uit te schrijven, jawel, geen toerist als ik, dat duurt langer, maar ne local. Dat meiske van Nicaragua had zich daaraan ook mispakt, zij moest van de ene stad in Nicaragua naar de andere maar dacht dat sneller te doen over de Hondurese bodem, zal wel, als je niet meetelt dat je daar staat te schilderen aan de grensovergangen. Dan eindelijk mijn beurt, de official bekijkt mijn paspoort grondig, met een grijns, duidelijk niet gewend een paspoort te zien met 28 bladzijden gevuld met stempels van over de hele wereld, mijn paspoort was bijna vol, met visas van china, ghana, en wat nog. Hij nam zijn tijd, voor mij voelde dat anders nu ik aan de beurt was, maar het is duidelijk dat je zo wel iedereen nog langer laat wachten. Wat een traag gedoe. Als buitenlands toerist moet dan ook nog eens alles wat door de computer al automatisch was geregistreerd toch nog eens met de hand worden ingeschreven in het grote boek dat wellicht nooit nog door iemand wordt bekeken. Ik was binnen, bus in naar Choluteca, daar wisselen, bus in naar de grens met El Salvador in Amatilo... en dan daar ergens onderweg nog bijna een uur geparkeerd staan omdat de buschauffeur nog extra volk op hoopt te pikken, zo gaat alles heel heel heel traag, en zo zie je zienderogen de kansen slinken om nog op de eindbestemming te geraken. Ik was niet de enige die het maar niks vond, verschillende mensen werden heel ongeduldig, maar wat kan je doen, wel, wachten. </p>
		
		<p>Nicaragua lag dus ondertussen weer een heel eind achter mij. Ik was er graag die eerste keer, en er was nu niet veel meer dat ik had willen doen. Het blijft steken dat ik niet de Mosquitia in geweest ben, maar goed, je kan niet alles hebben, en de Nicaraguaanse zijde is niet het spectaculaire deel ervan. Misschien als ik ooit nog eens zou terugkomen, dan zou het zijn om er echt de jungle in te gaan. Voorlopig is dat nog iets te duur of logistiek te moeilijk. Wie weet, dat kan ook nog veranderen. Ze hebben hier in Nicaragua nog veel onontgonnen terrein liggen, zoals aan de grens met Honduras als aan de grens met Costa Rica, telkens aan de Atlantische. Al vond ik het hier aangenaam, ik zie me voor de rest toch niet terugkeren. Maar dat geld eigenlijk voor al de landen hier in Centraal Amerika, en in zekere zin voor al de landen van de rest van de wereld. Het was goed, tijd voor iets anders.</p>
		
		<p>W.		</p>

	</div>

</div>

<br><br>

</body>
</html>

