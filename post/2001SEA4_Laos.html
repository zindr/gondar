<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2001 South East Asia</title>

</head>

<body>

<div class="container">

	<div class="col-md-9">
	<br/>
	<br/>
		<p>Laos dus in, tot nu toe vooral bussen en bootjes genomen in Laos en vol ver/be-wondering zitten kijken naar de natuur rondom mij... hier is het dus echt wel enorm mooi, de bergen zijn vergelijkbaar met Sumatra en Noord-Thailand, en het heeft ook nog zoiets ruws, met houten huisjes en zo, op palen, kleine dorpjes in de grote groen/bruine natuur... slapen aan de rivier... echt mooi...		</p>
		<p>De toeristen vallen me een beetje tegen, sommige zijn echt plezant om mee op te trekken, met een canadees naar Mong Sing geweest, hill tribes bezocht, was wel in orde, en ik heb veel interessant volk leren kennen, maar die zijn niet allemaal even sympathiek, en israeliers met de macht, overal kom je dat volk hier tegen, en de hoofdtaal hier bij de toeristen is dus niet Engels maar Hebreeuws, spijtig genoeg overdrijf ik dus niet, je voelt je met andere woorden al wel eens buitengesloten...		</p>
		<p>een kerel bijvoorbeeld die ik leren kennen heb is een brit, in hong kong opgegroeid, die nu telkens 6 maand in India woont en 6 maand in Pakistan, aan de grens met Afganistan, nu reist hij wat want het is niet zo veilig in zijn land voor britten, hij zou er nochthans kunnen blijven aangezien hij nogal populair is in zijn dorp, aldus hemzelf. Hij werd gepakt in Laos door (mogelijke) politie met opium roken, hij duwde de mannen opzij en is gevlucht in het rijstveld, hij is er onderuit gekomen, in tegenstelling tot de Spaanse vrouw in wiens bungalow ze rookte... en dat op haar verjaardag... Je hoort hier wat.... Die kerel, ik moet zeggen, zijn verhaal was wel indrukwekkend, maar je hoorde het ook telkens weer en weer, en ik denk dat het ook een beetje het enige was dat hij verder nog te vertellen had... zie eens hoe cool ik ben.		</p>
		<p>En soms vallen de toeristen ook wel mee, net twee dagen met twee israelische vrouwen rondgetrokken, maar iedereen die ik tegenkom en ok vind gaat blijkbaar de andere richting uit....  Nu moet ik wel zeggen, ze vielen mee voor die twee dagen, maar ook daar is toen toch ergens wel iets misgelopen. Ik zal ze nooit begrijpen. Ze wilden anders zijn dan die Israelis in groep, dat was niks voor hun, twee dagen later waren ze dan toch bij diezelfde israelis in groep. Je weet wel, je moet niet te snel reizen, maar de lokale sfeer opsnuiven, wist de eerste. Wel, van dat snuiven bedoelde ze misschien letterlijk, de hele dag zaten ze daar weed en misschien ook wel opium te smoren, dat terwijl die kinderen van de familie waar ze bij bleven daar ook rondliepen, tja, begrijp het maar. Die andere madam, die ging wel verder, maar die wilde plots niet echt veel meer met mij te maken hebben, vreemd, zou niet weten waarom, wellicht een verkeerde opmerking gemaakt, tja, tis hier niet altijd gemakkelijk.		</p>
		<p>tja, voor de rest, het is hier een beetje zoals in sumatra, erg relaxed behalve in de verplaatsingen, en lang niet zo goedkoop dan ik had gedacht... Wel, het bier is hier goedkoop, 30 Bef voor 640 ml. een hele grote pint BeerLao, dus ik heb er al wel eens van geproefd, een paar keren ;-) Ik ben tot aan de grens met china geweest, en ben dan zuid-oostelijk afgedaald naar Mong Noi, een klein rivierdorpje, en verder naar Luang Prabang, de eerste grote stad in Laos die ik tegenkom, het heeft zelfs twee verharde wegen...		</p>
		<p>En dan zit je daar in een bus, het regende juist met bakken en eindelijk komt de zon door, met van die stralen, en er is een prachtige schakering van licht op de groene bergen rondom, echt adembenemend, plots veert een van die israelies recht en vraagt de buschauffeur de muziek, Lao gejengel op discotheek geluidsterkte door zevenderangsboxen...., wat stiller te zetten, komt die andere israeli op het idee een cassetje af te geven, en plots, voor mij uit de hemel gevallen, the song of the three little birds van Bob Marley, met de eerste zonnestralen op mijn gezicht, onvergelijkbaar... Maar eigenlijk is dat nu net het probleem dat ik heb met die Israelis, ik vond de verandering van muziek prima, maar je moet het niet bekijken vanuit wat wij vinden, waarom moet die muziek van hen af, omdat het te luid is, omdat de boxen slecht zijn, terwijl Bob Marley dan wel volle bak moet worden gespeeld.		</p>
		<p>Bij aankomst in Mong Kiauw, slechts 4 bedden en 5 man, het regende pijpestelen, die vier anderen die al onderling koppels waren hadden de twee kamers dus vraag ik aan die mensen of ze voor mij niet nog een matras kunnen bijleggen, ergens, en echt niet normaal, ik heb dus gewoonweg bij de familie geslapen, in de woonkamer, gewoon een muskietennet erbij, en matras eronder en een laken ertussen... vreemd... maar wel een ervaring...		</p>
		<p>Vandaag in Luang Prabang naar een waterval geweest, een fijne dag, gewoon wat zitten zeveren met wat volk, een brit, een ausi, een argentijn met zijn dertig uitziende maar vijftig jaar oude moeder, twee spaanse NIET schonen, spaansen blijken dat zelden tot nooit te zijn, een een ierse... tja, in Dublins fair city where the girls are so ... jammer dat ze haar afspraak niet is nagekomen om savonds samen nog iets te gaan eten, dat leer je ook, toeristen, je kan er meestal niet vanop aan. Verder nog wat door het dorpje gewandelt, weer zo een moment van totale fascinatie, net een filmset, te perfect om waar te zijn... het is niet dat ik hier veel te doen heb maar de scenery is fantastisch... en goed gegeten dat ik hier heb, de meeste mensen zweren erbij dat het indisch eten hier beter is dan in india, het frans beter dan in frankrijk en ga maar door, ik eet Lao eten. Dit is allemaal in Luang Prabang, in het noorden was het eten zo slecht dat ik meerdere borden half leeg gegeten heb laten staan... maar gisteren, LEKKER. Dat staat in contrast met wat je hier in Laos soms op markten ziet, niet enkel dode ratten maar ook reeds opengesneden en gebakken ratten, je ziet dus al de ingewanden...
		</p>
		<p>En dan nog een paar kleinere dingen die ik me herinner... hier rijd je dan in een bus, veel verkeer is er niet, doorgaans is er geen beton op de weg, de honden liggen midden van de weg te slapen... en dan val je zonder benzine, tja, het heeft nogal wat geduurd eer we terug op weg waren, rubberen tijd noemen ze dat in Zuid Oost Azie, en efficient dat hier alles verloopt, eerst een ticketje kopen in het bureautje, komen ze dat ticketje ophalen als we net in de bus zitten, 2 minuten later dus, gaan ze met dat ticketje terug naar datzelfde bureautje, en brengen ze al die ticketjes terug naar ons en wij moeten dan ons ticketje eruit zoeken. Ik begrijp dat niet, en ik was niet alleen, ik hoop dat zij het begrijpen. Je kan dat allemaal maar amper geloven, geloof mij... de gekste dingen eerst...,		</p>
		<p>Wat eigenlijk naast de natuur het meest aangename is van Laos, is dat het in tegenstelling tot Sumatra nog vrij autenthiek over komt, hier heb je nog mensen rondwandelen in originele klederdracht... en de huizen, doorgaans houten barakjes op palen hebben nog varkens los rondlopen onderaan, er lopen van die waterbuffels over de straat... Tja, het is duidelijk Thailand niet, maar de beschaving als je dat zo mag noemen begint toch ook hier binnen te sijpelen en haar tol te eisen, uiteraard normaal...		</p>
		<p>Aangezien ik alleen reis is het soms iets meer kostelijk om een kamer te vinden, maar ook soms vervoer... ze vragen dan 10 US$ voor een ritje, en dan zeg je wijselijk neen... dus ik wou naar een volgende waterval en ik dacht 'laten we eens een fietsje huren'. Probleem is dat het woord fiets hier een andere betekenis krijgt, en ook afstand is niet te vergelijken met thuis, een afstandje van 20 Km, klein bier, maar halverwege zat ik wel door mijn krachten heen... komt daar een busje voorbij gereden, en dat stopt, Tat Si?? en ja daar moest ik zijn, hoeveel? 5000 kip, ik zeg 'heen en weer'? JA, dus dat is dik in orde, een LAO prijs... naar de waterval en dan de volgende hindernis voor de alleen-reiziger, 10.000 kip en als je met meer dan 2 bent 4000 Kip, dus wachten, komen daar de lokalen aan, COOL, die moeten trouwens voor hetzelfde dan 1.000Kip betalen, en ik met hen de boot in...		</p>
		<p>kom ik een paar uur later terug waar ik met de buschauffeur had afgesproken, en wil die toch wel opnieuw 5000, dus een misverstand, hij was helemaal teruggekomen om mij te halen, ik in de veronderstelling dat dit deel van onze afspraak was, hij in de veronderstelling dat ik opnieuw een busrit zou betalen... en dan maar onderhandelen, ik wou, in de geest van 'beide verkeerd' nog 2500 Kip inleggen, maar hij wou slechts tot 4000 gaan, mijn laatste bod 3000 was ook niet goed genoeg en daarmee stond ik 25 km van mijn guest house, 15 Km van mijn fiets op een verlaten plek... dus... wandelen... mijn dag kon al niet meer stuk, tja, ik vind die situaties geweldig, je komt dan met een ander soort mensen in contact... eerst mijn fiets terug vinden, die had ik ergens aan een willekeurig huis gedropt... eerst een stukje wandelen tot aan de weg en dan liften, sjans, een truck, wat Lao-Angelsaksisch jibberisch en plots als bij wonder herkende ik het huisje met mijn fiets, daar nog een tijdje staan geluiden maken en lachen en dan verder naar de stad...		</p>
		<p>tja, met taal is het hier toch niet altijd voor de hand liggend, ben je met veel toeristen dan wordt er teveel Hebreeuws gepraat en met de lokalen, daar versta je geen fluit van... ik ging bijvoorbeeld vragen, in mijn guest house, 'waar is hier een toilet', antwoord, 'wij hebben geen', ik zeg jawel, een toilet, nee dat moet je daar op straat gaan kopen?????? tja, het ging natuurlijk bij haar over toiletpapier... dat hebben ze in Zuid Oost Azie niet in huis, en voor diegene die het zich afvraagt, ik heb al meer dan 40 dagen geen toiletpapier gebruikt... ;-)  Zoals iemand onlangs zij, als je stront aan je gezicht hangen hebt, dan veeg je het toch ook niet af met papier, je wast het af... tja...		</p>
		<p>Het is hier in Luang Prabang nogal duur maar ik heb het zover gekregen dat ik in een nog doenbaar restaurant een gratis fruitschotel krijg na het eten, en met de garcon ben ik ook beste maatjes, niet vanwege mijn fooien, uiteraard, maar ik babbel er wat engels tegen, en dan kan hij wat oefenen... het is blijkbaar de zoon van een verpleegster voor het Noord - Vietnamese leger... en ook zijn vader had er allemaal veel mee te maken, je voelt zo stillaan dat de vietnam oorlog dichterbij komt, dat zag je al in Mong Noy waar men stukken bom verwerkte in het huis als trap of iets dergelijk... Laos is het meest gebombaardeerde land ter wereld, blijkbaar gooide de amerikanen alles wat ze nog over hadden van een raid op Laos, en dan maar hopen dat er een paar van de Hmong (hill tribe aan de zijde van de noorderlingen) onder stonden blijkbaar heeft de vader van die jongen trouwens ook maar 1 been, ik denk dat ik de oorlog nog veel dichter ga gaan meemaken, dat met die mijnen, dat is een probleem dat nog veel erger moet zijn in Cambodia, daar is het nog wekelijks of zo dat er ledematen aangaan het deed wel efkes nadenken, vooral omdat die jongen nog maar 23 is en het zijn ouders zijn die in die ellende hebben gezeten.
		</p>
		<p>Ik ben ook eens naar de voedseluitreiking gaan kijken, bij het krieken van de dag komen al de monikken de straat op, een straat waar zich nu een hele rij mensen, voorzien van etenswaar, hebben opgelijnd, de oranje stoet trekt dan voorbij en krijgt van iedereen die er zit een klein prulletje eten, doorgaan een propje rijst... dat is trouwens het eten dat die monikken die dag hebben, zij leven dus puur op aalmoezen van de buurtbewoners... was wel ok van dat eens te zien... De waterval was in ieder geval ook echt wel dik in orde, niet groot maar erg mooi, het water komt dan door de bomen en letterlijk door de rotsen de berg afgestroomd, en met de fiets kom je ook op plaatsen waar je anders niet zou komen, en dus ook de mensen verschillen een beetje...		</p>
		<p>Ik heb ondertussen ook voor de eerste keer de mensen in mijn guesthouse wat beter leren kennen, de Lao wel te verstaan, want ondanks hun doorgaans norse en onvriendelijke aard kunnen zij erg aardig zijn... de man wist me te vertellen dat ik veel te veel had betaald aan mijn kapper, en nu weet ik ook wat andere prijzen wat een voordeel is voor de volgende 2 weken... hier moet je dus echt voor bijna alles afbieden... soms echt wel wat veel van het goede, en dan ben ik nog iemand die dat soms graag doet, maar hier doe je dat zelfs voor een fles water... en dat ligt voor een westerling zoals ik niet altijd voor de hand... dus zelfs al staan er prijzen op, als je kan, afbieden...		</p>
		<p>Terwijl ik hier wat opschrijf komen de oranje monikken hier weer binnengestroomd, toch wel grappig, al maar goed dat het bureaublad op elke computer hier een tempel toont....  Ik denk er plots aan... ik heb overlaatst slippers gekocht, een echte miskoop want die waren echt veel te zwaar, dus ik wou die achterlaten ergens, maar ja, zo van die nieuwe schoenen, dat laat ik dan ook liever niet achter, ellende... en als bij wonder... die hebben ze gepikt, MERCI, ik had ze buiten laten staan aan het guesthouse en iemand kon die blijkbaar meer dan ik gebruiken... en 's morgens waren ze weg... ik ga er eigenlijk vanuit dat het de eigenaar is die dat gedaan heeft, maar ik heb geen bewijzen. Voor de rest denk ik dat Laos echt wel een mega veilig land is, zeker wat stelen betreft in vergelijking met Thailand en Vietnam, Cambodia, iedereen loopt hier met zijn geld openlijk over de straat, het kan ook bijna niet anders met als grootste briefje een bedrag ter waarde van 25 Bfr. tja, kan je al weten welke bundel ik op zak heb als ik net 100U$ gaan wisselen ben...		</p>
		<p>So far so good, Laos geeft mij wat Sumatra al deed, een beeldschone omgeving, en nog meer want door de inplanting van de enkele houtere huisjes en de soms nog aanwezige authentieke klederdracht krijgt het nog iets extra...daarenboven is de scenery meer divers dan in Sumatra, zo zie je de jungle veranderen in een prachtig valleilandschap bezaaid met grote uitstekende rotsen (bergen), tot zelfs meer zuidwaarts weelderige hoogvlakten, ik heb er trouwens katoen zien groeien en dergelijke,		</p>
		<p>Ook mijn mening wat israelies betreft is er niet op vooruit gegaan, komt er daar zo een vrouw binnen in de dormitory in Vientianne, ze ging naar Savannaket, ik haar dat afgeraden, goed, ze ging dan maar met mij mee, dat besliste zij, en toen zei ze zelfs van de 11 uur bus te nemen ipv de 3 uur bus wat ik van plan was... zij zal mijn reis is effe plannen. En dan was dat ook weer zo een impulsieve trut met van die intuitieve meningen, en dus daar zat ik mee opgescheept, op zich kon ik daar nog mee leven maar als ze dan ook nog begint te melken op alles wat ik doe, tja, ik heb dan ook de eerste kans genomen om andere wegen te nemen... man dat was een bitch, te veel mee meegemaakt om hier op te schrijven... Maar misschien kort toch iets: ze wordt lastig op mij omdat ik Bjork niet het beste van muziek vind, ik geef aan dat je kan stellen dat iets niet heb beste is, als je iets beters kent, maar nooit kan stellen dat iets het beste is omdat je zelf niet alles kent. Zij zei dan weer dat ze alles kende want zij keek veel MTV. Tja, moe word je van dat soort discussies. Ze valt in slaap in de bus, en achteraf is ze lastig op mij omdat ik ook in slaap was gevallen en niet had nagevraagd of we met de bus al niet te ver zouden zijn. Pfff. Er blijkt trouwens een verband te schuilen in mensen die lang alleen reizen, 2 jaar en meer of zo, en de familiale probleemsituaties die ze achter de rug hebben, die mensen die zolang alleen reizen hebben doorgaans heel wat prul achter de rug en zijn ook niet de meest te genieten persoonlijkheden, ik tracht hier uiteraard niet te sterk te veralgemenen ;-)		</p>
		<p>Vientiane was in ieder geval zeker de moeite om eens door te wandelen met de Frans koloniale bouwkunst en de rustige straten vol fietsen en bromfietsen, maar toch was ik content er niet te lang te moeten zijn, aangezien ik bijna geen musea en dergelijke meer doe, of tempels, tja na een fikse wandeling heb je het dan wel gezien.
		</p>
		<p>In het zuiden van Laos ben ik helemaal tot de grens met Cambodia gegaan, echt fenomenaal, de rustieke sfeer op 1 van de vele eilandjes, genietend van zons op of ondergang en de geluiden van de avond, er waren zelfs vrij weinig toeristen daar, alleen al de tocht tot het eilandje waar we gingen verblijven was de moeite, spijtig van die Israelische trut die er bij moest zijn... ik ben er wel mijn porteffeuille kwijtgespeeld, wel slecht 20000 Kip op zak, een 100 Bef. en mijn studentenkaart en nog wat telefoonkaarten uit maleisie... niets van groot belang. Dus, ik die mensen uitleggen wat het probleem was en daarna vragen hoe er iets aan te doen, dat was mij die 20000 Kip op zich al waard... met een tafel, twee pinten, een lepel, pen, papier en een stukje karton... En dat was dan het deel waarin ik hen iets uitlegde, toen moesten zij mij het nog allemaal uitleggen, en ik denk niet dat ze door hebben dat als ik de zin de eerste vijf keer niet heb verstaan dat het dan de zesde keer wellicht ook niet zal lukken, zelfs niet als je iets luider praat...		</p>
		<p>maar goed, doorgaans zijn de mensen veel erger, wij spelen spelletjes waarbij de een aan de anderen probeert iets duidelijk te maken aan de hand van gebaren, doorgaans met succes, tja, en dat is dat zoiets als TITEL VAN FILM of zo, dan gaat het echt nog niet eens over de veelheid van vragen waarin een reiziger is geinteresseerd, WAAR ETEN/SLAPEN en HOEVEEL KOST DAT... en het enige wat die kunnen doen is in het ijle staren en NO NO zeggen, ze kijken nog niet eens naar de vele handgebaren die je daar staat te maken...		</p>
		<p>en daar zit je dan op de grens met Vietnam, vast vanwege slechte verbinding met de bussen en ik wou eens alternatief doen door niet met de toeristenbus te reizen, maar daar spreekt dus niemand twee woorden engels, enkel het woordje NO blijkt geen probleem te zijn, word ik daar naar een hotel gebracht, en ik vraag daar voor te slapen maar die antwoord enkel NO, en dat blijft maar duren, heb ik eindelijk een goedkoop hotel gevonden en wat gebeurt er, ze laten mij er niet in, dus die nacht heb ik duur geslapen, nog nooit zo duur in ZOA, 30000 Kip, iets van een 140 Bef. in een eerder sjiek hotel, maar een slechte nacht, want diezelfde vlotte praters hebben mij ook vijf verschillende verhalen gegeven over het moment dat de bus dan wel naar Vietnam zou vertrekken de dag erop, en die wou ik niet missen dus ik om 6 uur eruit en naar het station in de regen, en koud, dat is daar midden in de bergen. Om 11.30 waren we weg... kom je daar in het volgende boerengat aan, in Vietnam dan, daar moeten wachten tot 22.00 's avonds, eerst dacht ik weeral een dag kwijt te zijn, maar ok, diezelfde avond kon ik vertrekken...		</p>

		<p>W.
		</p>


	</div>

</div>

<br><br>

</body>
</html>

