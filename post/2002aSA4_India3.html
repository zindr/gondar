<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2002 Southern Asia</title>

</head>

<body>

<div class="container">

	<div class="col-md-9">
	<br/>
	<br/>

		<p>India terug binnen, voor de derde keer. Dat begint weer met een grensovergang. Hoe slagen ze erin dan denk je, weeral diezelfde vraag, jouw paspoort is vervallen... euh, nee, wat zou mijn paspoort vervallen zijn, die datum 1998 moet je dan toch een hint geven dat er een andere datum ergens zal staan, alsof ik anders het land zou binnengeraakt zijn... en dat is dan dezelfde vraag dan die ik kreeg toen ik tien dagen ervoor diezelfde mensen passeerdde... en dan durven ze nog een gift vragen, snel laat ik het gesprek, en hierop ben ik al getraind, evolueren naar de echt wel arme massa in Dhaka, en de toch wel niet zo erg goed verdeelde rijkdom... En dan die volgende, die kerel van het leger... blader blader door mijn paspoort, ik zeg, zoals enige logica doet vermoeden juist komende van een land, 'de laatste pagina', maar dan begint die wederom helemaal vanvoor, blad per blad zoekend.... ik probeer hem dan met mijn vinger het ding aan te wijzen, hij trekt bruusk het paspoort weg en zoekt rustig verder, mijn frustratie groeit... jawel, hij vindt het uiteindelijk, dus het volgende bureautje in... en in india hebben ze de neiging van dat papiertje dat normaal moet worden ingevuld zelf in te vullen, wat er dus op neer komt dat het een eeuwigheid duurt en je uiteindelijk zelf nog de helft moet gaan dicteren... en dan de vraag naar muntjes uit Europa... zucht, en dat zijn geen kinderen meer... kom je bij de volgende gast die dan dat eerste papiertje netjes overschrijft in een groot boek, voor de archieven, en dan opnieuw over die Europese muntjes... je wordt er toch cynisch van, althans voor zover ik dat nog niet was... dus, alles uiteindelijk in orde... ik kan door... eerst nog een reeks sarcastische opmerkingen bij de geld-wisselaars, die geven me telkens een goeie rate om dan na mijn aandringen uiteindelijk toch na hele lange tijd door te krijgen dat ze dollars moeten verkopen en niet aankopen, en dan een debat over de prijs voor een rikshaw en weg zijn we...
		</p>
		<p>'s Avonds kom ik dan met de trein terug aan in vertrouwd miserie-stad kolkata, na mijn initiele contact met de lokale armoede evolueer ik zo verder door de gekende straten richting mijn vorig hotel waar zowaar nog plaats was... en dan recht het internet-gebouw in om mijn essentiele mails af te werken... dat was het dan voor die dag, morgen zou het regel-dag worden, eerst visa regelen, kaart voor mijn petekind kopen, rit naar sundarban regelen, trein naar puri regelen... en geloof me, wat ik hier opsom kan een hele dag in beslag nemen... de tussentijd kan dan gebruikt worden om nog wat rond te mailen want voor de rest heb ik hier niet echt goesting iets te doen... Wat wel duidelijk is, relaxed, geen mensen constant om je heen, echt wel rustig hier in india...
		</p>
		<p>En dan het visa verhaal, hier komt toch wel duidelijk een of andere administratieve arbitrariteit naar boven, je kan hier rechtstreeks de vergelijking maken met mijn vorig verhaal, misschien moet je het er nog eens op nalezen maar ik zal onderaan kort de verschillen wel weergeven... het doet je toch nadenken over de efficientie en systematiek op van die consulaten en ambassades... Ik kom daar dus aan, word door een vriendelijke man binnengelaten die me vraagt wanneer ik had willen gaan naar Myanmar... ik antwoord de 2de of de 5de, en hij geeft me al onmiddellijk mee dat enkel de vijfde mogelijk is vanwege de 4-dagen durende procedure... 4-dagen??, tja, geen ramp, ik zeg goed en krijg twee kleine en twee grotere formulieren die moeten worden ingevuld, je weet wel, de standaardzever zoals de naam van mijn vader en zo... ah ja, en een plechtige belofte dat ik me niet meng in hun duistere politieke gedrag... uiteraard..., dan vraagt die kerel me 900 roepies waarvoor ik een ontvangstbewijs krijg, vul nog een paar details aan op die papieren, en geef drie foto's af... DAT IS ALLES zegt die kerel, kom de 3de december uw paspoort maar afhalen?????? Nu, kort de verschillen met hetzelfde bureau in een ander land of stad... zie hiervoor een tweetal mails geleden... In plaats van 25 dollar, nu 900 roepies (het equivalent van 19.3 dollar en met het extra voordeel dat het geen dollars zijn want die kosten veel geld om te kopen met roepies, het scheelt me misschien alles bijeen een 8 a 9 dollar!!!!), en waar gaat dat geld naartoe ? In plaats van de stad in te moeten voor kopietjes moet ik gewoon een papier dubbel invullen en dat is het dan, gene zever, op 1 minuut gedaan ipv twintig minuten op en neer naar de stad te moeten... In plaats van al dat gezever over dat vliegtuigticket dat ik niet kan voorleggen, geen woord, dus dat ik nog geen ticket had, geen probleem blijkbaar, er werd nog niet eens achter gevraagd... In plaats van 5 foto's slechts 3, dus, wat doen ze in dhaka met die twee andere foto's, inlijsten??? In plaats van door een klein onozel vensterke te staan roepen, een rustig kantoor met vriendelijk onmiddelijk contact en communicatie... Duidelijk minpunt echter, ik had sjans, 4 dagen wachten ipv 1, jawel, ben nog juist op tijd voor mij vlieger te halen... Geef toe, de verschillen zijn toch wel drastisch voor eenzelfde instantie enkel verschillend van land of stad.... geen wonder dat je je daar als toerist zo moeilijk op kan voorbereiden...
		</p>
		<p>Dus, ik moest me nog effe bezig houden. Dat is nabij Calcutta wel een klein beetje een probleem, daar is niet veel, de stad had ik bezocht en errond was er niet echt iets. Dus, er zit dan niks anders op, dat is de trein in, naar Puri, strand en tempels, ik zou er anders nooit naartoe zijn geweest maar ik moet nu eenmaal enkele dagen wachten op mijn vliegtuig. De treinticketjes boeken, je leest het in mijn andere mails anders altijd een probleem, nu geen probleem, ik zet eerst vakkundig met mijn schouder de eerste voorkruiper opzij en de rest gaat vanzelf, ik weet nu ondertussen wat ik moet invullen en het ging allemaal eigenlijk nog behoorlijk vooruit... Minder succesvol bleek het boeken van een trip naar sundarbans national park, om een lang verhaal kort te maken, ze waren niet zo vriendelijk en ik heb me laten vervallen in een scheldpartij :-). Meer succesvol was dat ik me laten scheren heb, zijn volledige 9 frank waard, tja, en ik die dacht je er alleen after shave op moest... man man, wat een poederkes en cremekes, en dat allemaal ingemaseerd krijgen... het was de moeite... en mijn haar is snel en efficient bijgeknipt met de hand, dus niet met een tondeuse, ik stond versteld van zijn snelheid, tja, dat heb ik dan ook weer eens meegemaakt... Ik heb ook een kaart voor mijn petekind gevonden, wou ik eigenlijk toch wel in hun taal erop schrijven 'the future is yours' maar dat bleek toch voor enig probleem te zorgen, het is alsof niemand in kolkata zijn eigen taal kan schrijven, toch uiteindelijk iemand gevonden die dan uiterst zijn best deed maar na lang proberen niet verder kwam dan 'life is bad', en dat is nu net niet wat ik op die kaart wou schrijven, soms kan je er toch allemaal niet aan uit... Ook niet als je hier smorgens wilt komen mailen, nee hoor, het gaat open rond 8 uur, en dan kom je hier 8.30, tja ik ben altijd vroeg wakker maar Kolkata niet... dan moet je nog wachten nog negen uur, de dag erna, voorbereid kom je pas tegen 9.10 maar dan moet je nog een half uur wachten... zucht...
		</p>
		<p>En als het enige museum waar je naartoe dacht te gaan toch wel iets te veel kost, tja, dan heb je helemaal niks meer te doen. Ik wou eigenlijk al niet meer gaan naar Puri, maar het ticket is betaald en dan doen we dat maar... misschien dat we toch nog voor aangename verassingen komen te staan denk ik dan, dat heb je als je niks verwacht, ik moet zeggen dat het nu echt wel een dipje in mijn reis is, altijd het een en ander te doen maar nu eigenlijk niks dan wachten op mijn reis naar Birma, en dat zal dus nog voor de volgende week zijn... Het probleem is dat ik te ver van het zuiden zit om daar in een week naartoe te gaan, het duurt twee dagen vooraleer ik daar ben en dan nog eens twee terug, en de week is om... 
		</p>
		<p>Dan wil ik toch nog even terugkomen op India, nu ik hier toch maar wat zit te wachten, wel, al bij al is het toch wel een interessant reisland, eigenlijk bijna een heel continent, want zoals ik al zei, het duurt twee dagen om nog maar gewoon van halverwege het land naar het zuiden te reizen met de trein... dus, het land volledig doen op een maand of zoals ik gewoonlijk doe, op drie weken, dat is hier een onzinnig idee... ook zijn de verschillen tussen noord en zuid zodanig groot als ik de andere reizigers moet geloven dat je gerust ze als twee gedeeltelijk verschillende landen kan zien, dus telkens een aparte reis waardig, vandaar wellicht dat er een lonely planet bestaat die enkel over zuid-india gaat, bijvoorbeeld.... Wat al de spectaculaire verhalen betreft ben ik nog steeds teleurgesteld, alles is hier vrij normaal als je het vanuit Aziatisch perspectief bekijkt, en al de vreemde dingen heb ik al eens elders gezien... dus eigenlijk niks speciaals, behalve dan misschien dat het hier bijna allemaal in 1 land is vertegenwoordigd... Het goede nieuws voor mezelf is ook dat ik weer meer en meer beginnen eten ben, een aantal van die schotels hier zijn best wel aangenaam lekker en op straat heb ik nu toch al de keuze tussen een gerecht of vijf... dus, wie weet gaan jullie dan toch geen skelet zien als ik terug thuis kom, veel zal uiteraard afhangen van birma... en hiervan heb ik enkel goeds gehoord, en niet enkel van het eten, want als je er de lonely planet op naleest is het niet onmiddelijk eten voor mij, maar goed, er zijn er vele die er anders over denken...
		</p>
		<p>De komende dagen had ik anders ook wel sjans, niet dat ik iets interessants gedaan heb, ik heb eigenlijk echt niks gedaan voor vier a vijf dagen, maar ik had sjans dat ik daar die slovaak tegen het lijf liep die ik al in Darjeeling had tegengekomen... en op een strand zitten dat volledig leeg is (ondanks lonely planet zijn commentaar dat het overcrowded zou zijn) is nu toch wel echt niks voor mij... met twee daar wat zitten uitblazen van al dat rondtrekken is veel aangenamer... nee, de dagen zijn vreemd genoeg snel vooruit gegaan... Wel, dat houdt ook in dat ik niet veel te vertellen heb van de vorig dagen... de manager van het doorgaans fijne hotel dat erg schoon en aangenaam was bleek wel een echte klootzak, moest ik bij check-out 9.00 smorgens het pand dus verlaten, dat is mij in al die hotels nog nooit gebeurd, dus dan moet je maar op strand gaan liggen tot je trein savonds 19.00, neen, en dan mocht ik nog niet eens de wc en zo gaan gebruiken of mijn was daar hangen... echt wel geschift, maar goed, ik was niet alleen, die slovaak heeft de hele dag nog wat met mij rondgehangen...
		</p>
		<p>		dus tot slot nog enkele korte bemerkingen die ten dele al gegeven zijn in voorgaande mails... boven alles, india is veel gewoner dan sommige mij deden geloven, alles wat je hier ziet, of toch bijna alles heb je wel eens elders in azie gezien... en dat betreft goeie en slechte zaken, en ik merk vooral dat de slechte me toch beginnen te irriteren... ik kan zoveel niet meer verdragen als in begin... Vooral als die mensen altijd de anderen zitten zwart maken om zelf een centje te verdienen 'dat restaurant, daar is het eten niet vers, daar wordt je ziek' en zo van dieje zever... en de hindoes die de moslims bekladden, de christenen die de hindoes bekladden, elke dag wel een of ander verhaal over hoe slecht de anderen wel niet zijn... en dan heeft het nog niet eens altijd met geld te maken... en in het algemeen moet ik er nog aan toevoegen dat mijn indruk is dat de indiers, voor zover ik kan veralgemenen, een vrij hoge dunk hebben van zichzelf... hier vind je dus ook minder interesse terug dan in de andere landen rond india en in zuid oost azie... al moet ik zeggen dat het wel ferm tegenviel dat ze hier allemaal enkel naar Bolleywood films keken, neen hoor, ik ga hier naar een indische film kijken en ik vind er geen, allemaal zever uit het westen... ellende, tja dat kan ik thuis natuurlijk ook zien... Hun grote eigendunk zou trouwens wel eens kunnen komen vanuit de media, hier lees je namelijk hoe geweldig tof de president wel is, nen echte toffe pee van het volk, in deze grootste democratie van de wereld... vergetend dat er hier wel erg rijke en vooral veel arme mensen zijn... en verder lees je nog hoe slecht bangladesh is en pakistan... neen hoor, er is maar 1 geweldig land en dat is india, maar net als in iran, als we naar europa zouden komen dat stinkend rijk is, dan doen we dat natuurlijk wel... Je ziet, als ik het over mijn frustraties heb hier dan moet ik het nog niet eens hebben over de kerel die me zegt dat mijn haren knippen 50 frank kost, ik zeg vorige keer enkel 15, hij antwoord, ja, met de hand, maar elektrisch is 50, je weet wel... elektriciteit, al dat gelieg... je wordt er cynisch en sarcastisch van, voor zover ik dat nog niet was..., maar ik ben er bijna vanaf... althans voor een tijdje want ik moet ooit nog naar het zuiden van india reizen, ik kan nu eigenlijk nog altijd niet zeggen dat ik india gezien heb, enkel een deel ervan, het is hier toch wel erg groot... en naar het schijnt zijn de mensen in het zuiden, net als die in het verre noorden, veel vriendelijker als in de streken waarin ben geweest.... maar dat mag dan ook wel...
		</p>
		<p>Dus, de slotsom, india is een interessant reisland, en je kan er snel maanden in spenderen... maar al bij al vind ik het niet meer dan dat... en er zijn volgens mij zeker andere landen of combinaties van andere landen die hetzelfde of meer te bieden hebben, zeker sinds de enorme prijsverhogingen wat toeristenattracties betreft... Dus als alles goed gaat sta ik morgen rond een uur of 12 lokale tijd in Yangon, de hoofdstad van Burma... dat wil dus zeggen dat uiteindelijk ook mijn laatste hoofdstuk in de 'verkrijg visa'-reeks uiteindelijk succesvol bleek... al leek het effe een probleem, met geen dag tussenin kom ik daar deze morgen aan, 10.12, na hun openingsuur, 10.00, en alles nog donker, en aangezien dat kan betekenen dat zij half-maan festival of zoiets hebben kreeg ik het echt wel efkes benauwd, maar goed, even later kwam het gezelschap chique geklede heren het pand binnengewandeld en na een duidelijk zorgvuldige beoordeling van mij en vooral mijn door de zon zwaar gebleekte zwarte broek kreeg ik van deze vriendelijke jonge man mijn paspoort overhandigd... en dat was het dan... echt wel een succes...
		</p>
		<p>Het vertrek in Kolkata, jawel, met het openbaar vervoer voor 9 frank ipv taxi voor 120 naar de luchthaven en daar liep alles vrij vlot, ik ben wel nog nooit zo gecontroleerd, zelfs onder mijn schoenen en over mijn heel lijf zaten die handen na te gaan of ik geen bom of iets dergelijks bij me had, en die volgende kerel deed dan weer het zelfde... echt de eerste keer voor mij, maar ik reis dan ook niet vaak met het vliegtuig...  Indian Airlines heeft in ieder geval aangetoond dat ze niet al te veel eisen stellen ten aanzien van het uiterlijk van het personeel, al moet ik zeggen dat ze wel vriendelijk waren. Economy wil hier dus ook zeggen dat als je van honger beslist een extra sandwichje te vragen dat dit ook blijkt niet te kunnen, ze hebben er echt maar 1 per persoon, maar ze was zo vriendelijk van ervoor te zorgen dat ik de volledige schotel kreeg van iemand die niks moest hebben... toch vriendelijk... en het zit erop.
		</p>
		<p>W. 
		</p>
	
	</div>

</div>

<br><br>

</body>
</html>

