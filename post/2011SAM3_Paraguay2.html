<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2011-12: Accross South America</title>

</head>

<body>

<div class="container">

	<div class="col-md-9">
	<br/>
	<br/>
		
		<p>Opnieuw Paraguay door. De staking heeft me gigantisch veel tijd doen verliezen, dus veel zou er van Paraguay al niet overblijven. Maar goed, ik had geluk... ik zou nog die avond kunnen vertrekken naar Paraguay... wel, of dat geluk zou zijn zou nog moeten blijken... maar goed, ik sta dus op tijd in het busstation, met nog veel veel meer mensen... vorige keer zat ik in de enige bus die amper half vol zat, nu bleek dat er twee bijna volle bussen zouden rijden, de staking zat er ongetwijfeld voor een heel belangrijk deel tussen... ook in Santa Cruz zaten op die manier een aantal mensen vast... wel, ok... het ging allemaal een beetje moeizaam, dat was duidelijk en om een voor mij nog onbekende reden gingen we niet vanuit de terminal zelf vertrekken, dus, per vijf werden we in een taxi gestopt en elders afgedropt... goed, al lang geleerd, niet teveel vragen stellen, de antwoorden die je doorgaans krijgt zijn toch niet veelzeggend... het voordeel, de tax die je hier in elke bushalte bij vertrek betaald was er ook niet... goed, een euro uitgespaard... om 16h. stond ik daar te wachten, iets voor 20h. waren we weg...		</p>
		<p>Ik zag het effe allemaal niet zitten, de ouwe pee naast me zat blijkbaar op de verkeerde plaats, er kwam nen duitser naast mij zitten, echt een fort van ne vent, groot, breed, struis, dik... noem maar op, de stoel werd bijna verzwolgen toen hij er op ging zitten... nu, ik ben dan wel afgevallen maar ik voelde me toch een beetje geplet... tot het verlossende woord kwam van iemand van de bus... euh, meneer, vanachter zijn nog twee zitjes vrij... yes... ga daar maar zitten, dan zit ik ineens ook gerust... dus, ik een van de weinige personen zonder iemand naast me, dat helpt bij het slapen... moet je daar al niet op letten... en de rit begon, ik had ze al gedaan, toch voor een stuk, nu was er een stuk omweg bij vanwege de staking in Villamontes... de stad ebte weg en het bos begon, de zandwegen... het eindeloze groen naast je, en rood onder je... en het begon zachtjes te regenen, en daarna niet zo heel erg zachtjes meer... ergens in de nacht werd ik wakker en blijkbaar waren we gestopt, achteraf hoorde ik dat we (bus 2) blijkbaar drie paarden hadden doodgereden... tja, kan gebeuren, zeker met die kerels achter het stuur, nen hoop lawaai makende en coca kauwende kerels die meer oog hadden voor elkaar dan voor de baan... goed, en we vertrekken weer in de vroege ochtend, toen de chauffeurs uit het laadruim gekropen kwamen... al wel wat tijd verloren, normaal rijdt de bus nonstop. Nu, lang zou het niet duren, al gauw kwamen we vast te zitten in de modder... en dan de hele bende uit de bus, een aantal mannen neemt dan het voortouw en het geloeg begint, met de ene schup die we hebben... een paar gasten wisten duidelijk wat werken was, ik heb er vooral naar gekeken... nu goed, dat is goed voor het gezelschap... een beetje lullen tegen lotgenoten, de sfeer zat er wel wat in... en na maar een paar uur kan de rit weer verder gezet worden, maar er was iets veranderd, vanaf nu waren we allemaal heel erg bewust van wat er kon gebeuren en we hadden net onze laatste maaltijd opgegeten terwijl we eigenlijk nog niet eens aan de grens van paraguay waren, en daarna is het nog eens een kleine 20 uur reizen... tja, de chauffeurs konden er nog mee lachen... een paar mensen in de bus die dringend ergens moesten zijn al iets minder, zoals de mnemonieten bij ons in de bus... dat is een religieuze strekking die je hier op veel plaatsen vindt... van duitse en russische origine, ze spreken ook een soort duits... die kerels waren op weg naar de begrafenis van familie.. tja, voor die ene was het zijn pa, die zag het allemaal niet graag gebeuren, maar wat doe je... je zitten midden van niks...		</p>
		<p>Terug op weg, een eindje verder... de tweede keer vast, je voelde het gebeuren, schuif schuif schuif... bergaf heb je dat wel eens, en de zijkant in... ok, geparkeerd, dat zag er niet goed uit... de banden werden getest, nog maar eens proberen, en nog maar eens... de geur van brandend rubber, de rook die daarbij hoort... als dat maar goed komt... ondertussen allemaal uitgestapt, ja, dan sta je daar in de regen... ik had me daarop niet voorzien, met slippers en niks om over mijn tshirt te trekken tegen de regen... koud, nat, en gaandeweg meer en meer vuil... maar goed, ik was niet alleen, de meeste mensen stonden daar net als ik. Sommige van hen nog vuiler want die waren aan het meewerken, met mijn slippers was dat bijna geen doen, blootsvoets nog iets of wat... heel af en toe heb ik een kleine bijdrage gedaan, tja, marginaal zullen we dat maar noemen... het duurde en duurde, vele uren gingen voorbij... maar de oplossing was op komst, een traktor... ook hier wonen mnemonieten, je weet wel, raar geklede maar vriendelijke en behulpzame mensen... ze hadden er daar blijkbaar ene gevonden op een 15 km, en die moest dan tegen 10 km per uur nog afkomen... maar uiteindelijk, dat zou de oplossing worden, want zo ging het niks worden... het grappige, tja grappig, we staan daar met twee bussen, zo kan de ene de andere helpen, wel, de tweede was ondertussen langszij geraakt maar ook niet verder, dus met twee bussen geparkeerd zodat ook de auto erachter niet meer door kon... de sukkels, tja, soms twijfel je toch wel aan de professionaliteit van sommige van die bestuurders... maar goed, de traktor trok ons beide eruit, en aan de wijze waarop en de kracht die daarvoor nodig was bleek snel dat het ons nooooit zou zijn gelukt zonder...		</p>
		<p>Goed, terug op weg, maar niet voor lang... gelukkig dat die traktor in de buurt was, zo werden we nogmaar eens een keertje geholpen en opnieuw op weg, een uurke, misschien wat langer, en opnieuw prijs... het zag er op het eerste zicht niet zo heel erg uit, maar het lukte niet, ongelooflijk maar waar, de tweede bus probeerde erlangs te gaan om ons eruit te trekken maar geraakt weeral niet verder dan langszij... iets van ezels en twee keer, jezus christus... ik was al wat verder gewandeld, we stonden daar anders toch maar wat kou te lijden, en daar was een boliviaanse, er was blijkbaar een huisje op een kleine km van ons, en die wist dat er een mnemonieten kolonie was op een paar kilometer, dus, opnieuw die mannen daar hulp vragen en met success, althans, ze kwamen af, maar het lukte hen niet om ons er met de traktor uit te trekken, dat werd dus nacht twee in de bus... met de belofte dat in de ochtend de mnemonieten ons iets van ontbijt zouden bezorgen, het was al van in de ochtend geleden dat we nog iets gegeten hadden, en met de belofte van ook nog een tweede traktor... de nacht, slapen... en in de ochtend maar alwat gelukkig dat het niet nog meer had geregend, er was opnieuw hoop... de traktoren kwamen af, ook tof, en na een paar uur stonden beide bussen weer op de rails... op nog wat kleine opstootjes na zijn we zo stillaan verder geraakt tot aan de eerste grenspost, althans, de flikken, en daarna de grenscontrole...		</p>
		<p>De grenscontrole, ik was er al eens geweest, maar wat dat nu was, dat weet ik niet... dat moet wel de meest achterlijke grensbeambte geweest zijn die ik ook heb gezien... ik heb er al veel meegemaakt, en van sommige twijfelde ik echt of ze wel bekwaam waren maar wat dit was, geen idee, wat ne achterlijke kerel, hij brulde maar wat rond, antwoorde niet op vragen en snauwde iedereen af... het meiske voor mij kreeg geen stempel omdat ze niet het juiste papiertje kon voorleggen, dat ze daar ook ne perfect normale uitleg voor kon geven maakte allemaal niet uit... bol het af, daar kwam het op neer, ze kreeg haar exit stempel niet... ik die doorgaans vraag de stempel hier of daar te zetten om zo plaats te besparen voor latere stempels, wel, dat maakte geen indruk, nog geen seconde heeft hij geluisterd en de stempel werd erop gevlamd... laat ik er maar bij zeggen, allerminst op de plaats waar ik vroeg... gracias, por nada... heb ik maar efkes gesnauwd... f$cking stuk onbenul... niet voor mij, maar voor dat meiske voor mij ben ik efkes eens gaan luisteren of daar nog andere officielen rondliepen en heb er mijn beklag tegen gedaan dat dat zo een onbeschofte eikel was... nu goed, dat zullen zij ook wel weten, maar niks aan te doen... mijne stempel stond erop, scheef, en die van dat meiske niet... die had natuurlijk stress voor de volgende grenspost al was haar van alle kanten verzekerd dat dat niet nodig was... tja, ze kunnen dat wel zeggen... maar de schrik zit er dan natuurlijk wel in....		</p>
		<p>Vele uren later door de Chaco, de douane post... en dan nog eens vele uren later, de grenscontrole voor de entree tot Paraguay, dan zit je al een heel eind in Paraguay... ik heb er ook al eerder over geschreven, dit is best wel een abnormale grensovergang... alle rugzakken naast een, jij erachter, een voor een naar voren en antwoorden op soms echt wel directe vragen... waar ga je naartoe, wat ga je daar doen, wie ken je daar... kom je hier werken, heb je cocaine bij, heb je ooit cocaine gesnoven, ... hun truukske is blijkbaar ten dele de intimidatie... tja, als je bang bent zie je dat iets sneller als je geintimideerd wordt, lijkt me... daar zullen ze wel een punt hebben... bij mij ging het net zoals de eerste keer bijzonder vlotjes... ik content... en dan mijn stempeltje halen... deze keer stond de stempel er al in toen ik binnen werd geroepen... f$ck, tja, die stond ook niet zoals ik het wilde dus tja, nog maar eens een extra blaadje in mijn paspoort dat onbruikbaar wordt voor mijn volgende reis... dat meiske zonder stempel stond daar op van de zenuwen... en daarna de opluchting, ze hadden inderdaad niet naar de exit stempel van Bolivia gekeken, ze werd simpelweg ingestempeld voor Paraguay en dus was het hele probleem dan ook van de baan... en dus, op weg voor nog vele uren door de Chaco.		</p>
		<p>Het eerdere plan van de Mnemonieten te bezoeken in Filadelfia was dus vanwege tijdsgebrek van de baan, ik troost me met het idee dat ik ze live aan het werk heb gezien en er mee heb gepraat tijdens de verschillende keren dat de bus stond geparkeerd. Ook Concepcion zat er niet meer in, tja, die natuurparken dat wist ik sinds de staking al dat dat van de baan zou zijn, en dus eindelijk na 62 uur (3 nachten) aangekomen in Asuncion... onmiddellijk een bus verder naar Ciudad Del Este, om daar de goedkope bus verder naar Rio te nemen... maar mijn pech was nog niet volledig van de baan, die goedkope bus reed dus niet op zaterdag... de dag erna, en die van vrijdag was al weg... dus ik kon enkel nog de dure optie nemen of wachten tot zondag... maar dat zou erg nipt worden voor mijn vlucht en dan zou ik niks van Rio zien, misschien toch ook te zot... dus, hup, opnieuw de bus in voor een volgende nachtbus, maar dan een bus die beter dan marginaal was... want marginaal waren de bussen door de Chaco best wel... jammer genoeg, met een prijskaartje... maar goed, de avond erop was ik in Rio de Janeiro.		</p>
		<p>W.		</p>

	</div>

</div>

<br><br>

</body>
</html>

