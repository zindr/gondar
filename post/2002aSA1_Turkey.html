<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2002 Southern Asia</title>

</head>

<body>

<div class="container">

	<div class="col-md-9">
	<br/>
	<br/>
		<p>Welkom,		</p>
		<p>Ik start dit keer met een enkel ticket naar Istanbul, de bedoeling is van in december vanuit Birma terug te keren... van west naar oost...		</p>
		<p>ondertussen weer 7 jaar geleden dat ik met nathalie landde in istanbul... en toch herinner ik me nog vrij veel zoals een restaurant waar we zijn gaan eten en zo... dus kort bezoekje... en zoals altijd begint de reis pas goed als je bent geland, dan moet je de stad in geraken, nu zit ik daar snachts nadat alle bussen zijn vertrokken dus ik daar maar slapen op die bankjes die zo zijn gemaakt dat alleen die slangemensen daar een comfortabele positie in vinden... maar na een uurtje of twee herpositioneren krijg je dat toch te pakken... Volledig murwm om 5.50 de stad in, en aangezien ik toch verder zou gaan, geen hotel, dus wel met een 10 kilo zware rugzak op mijn rug... op zoek naar die reisgids, en niet te vinden, tja, het boek 'istanbul tot kathmandu' is misschien een titel die daar niet zo voor te hand ligt, wie weet, dus dan maar zonder reisgids op pad, zolang als je maar genoeg toeristen tegenkomt is dat niet zo een probleem. 		</p>
		<p>Was er daar zo een kerel die mijn rugzak wou dragen, ver ermee weglopen dacht ik niet dat hij zou doen, dus waarom niet, beetje vreemd maar kom. Nu, hij zag er in ieder geval ook als toerist uit, en hij stond erbij toen ik voor prijzen aan het luisteren was voor de bus naar Urfa tegen de Syrische grens, voor hem blijkbaar wel plezant want hij verstond die mensen... En de bus ook wel wat aangename contacten gehad, al moet ik inbinden wat het belang van Engels betreft, blijkbaar is hier Duits en zelfs Frans meer populair, iedereen in het oosten heeft dan ook duidelijk of in Duitsland gewerkt of kent er iemand die er werkt, hel en ellende, zit ik hier toch wel Duits te praten, maar opvallend is ook dat men zelfs hier meer tegen Duitsers heeft dan tegen Amerikanen... hoe slagen die Duitsers daar toch in :-)		</p>
		<p>Ik kijk buiten, wat een landschap, onderweg, tot tegen de Syrische grens, gewoon wijd open, daar zie je niks buiten rotsen, en een elektritietskabel, en zo van die bordjes dat er koeien oversteken, wonder bij wonder rammen we er bijna eentje... maar je kan er toch niet altijd goed aan uit, bijna geen autos en toch zie je hier nog een accident... het lijkt alsof mensen hier moeite doen om niet binnen de lijntjes te rijden... Maar de natuur, die is prachtig in al haar ruwheid. De stad waar ik toekwam, Sanli Urfa, Urfa in het kort, die had ook iets ruws. Veel is daar niet te beleven, het ziet er een beetje een dooie en vuile boel uit, niet overal want er is wel een mooi park met daarbij horende hoofdmoskee.		</p>
		<p>Haran, een oud stadje helemaal tegen de grens, iets voorbij Urfa, heeft zo van die oude bijkorfhuisjes, was wel tof. Het is verbazend hoe heet het buiten is en hoe fris het in zo van die huisjes is. Een paar jonge gastjes leiden me halvelings rond, misschien in de hoop op wat geld. En dan terug gelift, cool, in the middle of nowhere, links niks, rechts niks, alleen op de weg, en daar liften, ging vrij goed, zoals overal in Turkije... Nu, het had wel iets dubbels, eigenlijk is het openbaar vervoer hier zo goedkoop dat mensen echt niet begrijpen waarom je hier in godsnaam zou liften, neem gewoon de bus, ze rijden er genoeg en het kost bijna niks. Dat is zo, en misschien, denk ik dan, moet ik dat in het vervolg wel doen. Maar het is soms op zich toch ook wel een sensatie van te liften, het volk dat je dan tegenkomt, ik zat daar in de auto met vier arabische mannen, communicatie een groot probleem... Blijkbaar veel toeristen in Urfa, dat heet dan Irakezen, Iraniers, Turken, ...		</p>
		<p>Ik heb 5 andere toeristen gezien, en twee ervan sliepen op mijn kamer, een Japanner en een Italiaan. Die Japanner kwam van India, over land. Dat was bijzonder interessant van te horen. De ambassade van Pakistan had me aangegeven dat toeristen de grens met India niet over konden, daarenboven was Pakistan een negatief reisadvies gegeven. Mijn plan was dus van eerst naar Syrie te gaan, en daarna terug over Turkije om dan over Pakistan te vliegen. Wel, ik was duidelijk niet goed voorbereid. Wat ik toen nog niet wist was dat het niet simpel was een Syrisch visum te krijgen, wellicht had het niet gelukt, dat in Iran geen VISA kon worden gebruikt en ik dus ook niet zomaar een vliegtuigticket zou kunnen kopen, dat was dus waarschijnlijk ook niet gelukt. Maar, dat maakt allemaal niet uit, want als die Japanner er van oost naar west doorkan, dan kan ik er van west naar oost ook door. Mijn hele reisplan verandert dan plots, gewoon erdoor. Dat werd nog spannend, we zien wel. Van Pakistan wist ik niks.		</p>
		<p>Op weg naar Dyarbakir, de regionale hoofdstad, een Australier tegengekomen, en dat was het voor zover het toerisme. Dus ik heel blij dat die kerel hier was, en in het oosten zijn ze vrij eerlijk en zoeken ook veel contact, dus je kan nergens rustig efkes bijkletsen over je reis zonder dat een paar Koerden (want het zijn hier zeker geen Turken) bij komen staan en je beginnen uitvragen... allemaal op een vriendelijke toon, hier heb je zelfs nog dat een kleine tegen zijn voeten krijgt omdat hij te lang aandringt, in Istanbul is het volgens mij toch net iets gemener, hier vraag ik zelfs niet op voorhand de prijs van het eten, doorgaans is dat allemaal vrij correct, in tegenstelling tot heel wat andere plaatsen waar ik ben geweest... Nu, dat moet wel iets of wat genuanceerd worden, de mensen die veel met toeristen omgaan, die durven daar toch wel eens de uitzondering op zijn. Het is dan aan mij om op mijn hoede te zijn, en af te dingen, wel aangenaam want dat heb ik een beetje onder de knie gekregen vorige reis en dat kan ik hier blijkbaar ook ten volle gebruiken, wat vind je trouwens van de volgende conversatie, maar dan zonder de reeks herhalingen:		<br/>heb je een kamer		<br/>ja, kom maar mee		<br/>hoeveel geld		<br/>kom zien		<br/>ik ga voor goedkope hotels		<br/>kom zien		<br/>wow, dit is te chique voor mij, dat kan ik niet betalen		<br/>oh jawel, normaal 10,000,000, maar voor u 8,000,000 (turks geld, het gaat hier over 250 frank)		<br/>ja, mooie kamer maar ik zoek iets goedkoop zoals in vorig hotel, daar enkel 3M		<br/>3M, dan slecht		<br/>ja, maar het is maar 3M		<br/>ok, 6M		<br/>oh, maar ik vind de kamer goed, maar toch, ik wil goedkoop		<br/>(bijna buiten) 5M (of 125 frank voor kamer met douche in de kamer zelf en tv en zo, echt proper...)		<br/>nee, dat is te goedkoop		<br/>geen probleem, voor u 5M, ok		<br/>OK		<br/>en toen zei die dat tegen zijn baas, die lachte en besteld onmiddelijk een thee voor mij...		</p>
		<p>Ik heb hier trouwens al heel wat thee gekregen, en niet van mensen met een winkel om mij daarna iets te verkopen... echt wel vriendelijk en eerlijk allemaal tot nu toe...		Je ziet, ik begin dus echt in reisritme te komen, en het eten valt me ook beter mee dan ik had gedacht, kebab en lahmacum en zo.... De klederdracht, taal, gebruiken, ... het is hier in het oosten van Turkije, in Dyarbakir (nabij de eufraat en de tigris, het vroegere mesopothamie) duidelijk anders dan in Istanbul, of het westen van Turkije, ik ben benieuwd wat het gaat geven als ik nog meer oostwaarts zit, in Iran. Maar ook hier niet alles en iedereen ok, in Dyarbakir waren er ook een paar die me ferm de keel uit hingen, iets wat blijkbaar in Turkije nogal in is, gasten die over zichzelf de wereld vertellen, zo bleef er maar ene bezig over zijn gigolo verleden, en over zijn enorm groot geslachtsdeel, spreekt voor zich dat ik voor dergelijke uitlatingen naar Turkije kom, maar goed, you win some you loose some... Wel grappig dat hier eigenlijk, in tegenstelling tot de andere landen waar ik ben geweest, niet echt wordt aangedrongen, 'neen, ik ga eens bij de concurrentie kijken'.... 'ok'. Enkel sommige mensen zijn uiterst irriterend zoals hoger vernoemd maar daartegenover staat dan bijvoorbeeld dat in het restaurant 6 obers zo veel met mij aan het tetteren waren dat ze dikwijls verstoord moesten opkijken als een andere klant voor de derde keer iets riep... en dan zit je zo vol als een ei, met nog een extra extra thee complimentair bij het eten, snijd die kerel gewoon zomaar nog wat kebab af voor mij, gewoon zomaar, 'good eat very good', bijna ontploft die keer... En dan moet je al die woordjes turks leren omvormen tot Koerdisch, geloof me, dat is hier een echt ding, dat leeft veel sterker dan bij vlamingen - walen maar dat is dan ook weer niet zo moeilijk		</p>		<p>Dogubayazit, een stadje aan de grens met Iran, ik moet zeggen dat dit het eerste grensstadje is dat niet ronduit irritant en onbeduidend is, met andere woorden, er is hier zelfs iets te zien, en dan moet ik het nog niet eens hebben over het ronduit spectaculaire landschap maar ze hebben hier zelfs een oude armeense kerk die dat landschap nog een beetje extra cachet geeft... En de mensen hier, zelden meegemaakt, ik bestel iets en het wordt juist gerekend, ik heb de hele namiddag met een viertal Koerden zitten thee drinken, en die kerel heeft me ook die kerk doorgegidst, allemaal zomaar, en ga zomaar door, en het gekke is, doorgaans laten ze je redelijk met rust, dus je kan er je vrij snel van af maken, ideaal voor de toerist... Er zijn er ook wel die wat minder sympathiek zijn, vooral een paar van de verkopers, maar ok, die kennen de toeristen op een andere manier. Ook verkopers van busticketjes horen daarbij, ze hadden mij goed liggen. Ik wou een ticket kopen van Dyarbakir naar Dogubayazit en blijkbaar was de bus vol. Het kon echter nog wel met kleine busjes, en dat heb ik toen gedaan, het verschil in comfort was enorm. Kleine zitjes, ruwe baanligging, veel overstappen en wachten in evenveel kleine stadjes, dat in vergelijking met een simpele comfortabele luxebus. Wat ik niet wist is dat die kleine busjes veel goedkoper waren, en ze hadden mij de volle pot van de luxe bus aangerekend. Eigenlijk had ik meer op mijn hoede moeten zijn. De gast naast mij in het busje zag het probleem en dat ik niet correct behandeld was, en die heeft me helemaal voor het laatste stuk geregeld dat ik niet extra moest bijbetalen door de situatie ook daar nog eens uit te leggen. Tja, want wat bleek... moest ik ergens op het eind een laatste keer overstappen en daar krijg je 's morgens om 4 uur te horen dat je ticket niet verder geldig is omdat die maatschappij er niet op rijdt, je hebt er uiteraard wel voor betaald, dat dacht je toch.		</p>
		<p>Nog altijd geen lonely-planet te bespeuren, maar ik heb in mijn hotel naast die reeks thee's ook een kopie van de lonely-planet van Iran gekregen, een oude... komt goed uit. Ik had nog altijd geen toeristen gezien die die richting uit gingen om een lonely-planet van te lenen, nu ondertussen wel, komt daar zo een Hollander binnen gegiecheld, soms heb je onmiddelijk genoeg van iemand, awel, van hem dus... en had die daar toch een Israelische bij zeker, en voor wie mijn vorige reeks gevolgd heeft zal wel aanvoelen dat ik daar nu een gericht negatief vooroordeel tegenover heb wat mijn goesting om ook maar iets contact te zoeken wel minder maakt, maar goed, ze zullen mij niet volgen naar iran vermoed ik, die Israelies zijn niet overal even welkom...		</p>
		</p><p>Bij het afsluiten van Turkije geef ik nog graag een korte opsomming voor de mensen die het wel zien zitten zelf nog ooit eens naar hier af te zakken want ondanks dat het een tikkeltje duurder is blijft Turkije toch een prachtig land... voor de plaatsen die ik 7 jaren geleden heb bezocht kan je best naar de site zelf, en voor de rest:		<br/>Istanbul, prachtige westers-oosters stad met mooie moskees en een aangename sfeer, voor mij een van de drie mooiste steden ter wereld tot nu toe, samen met Praag en Hanoi...		<br/>Urfa, aangename Turks-toeristische stad die goed ik voor een dagje met mogelijkheid tot uitstap naar Harran met de bijenkorven huisjes, hier vind je de aangename mix van verschillende culturen zoals irakezen, arabieren, .... , de natuur is best wel fascinerend, open en leeg...		<br/>Dyarbakir, oook een aangenaam stadje met heel wat minder toerisme maar wel ok om een daguitstap naar Mardin te maken dat een oud stadsgedeelte heeft tegen een bergwand met kleine steegjes en nog zo een ezel-vervoert alles leven... heel aangenaam voor een paar uurtjes, ik heb er zelfs aan de geparfumeerde voetafdruk van ons aller profeet mohammed mogen ruiken ( aangeduid door de mensen die daar toevallig rondliepen want zelf zou ik het niet hebben gevonden, met uitleg en allemaal gratis en graag gedaan )		<br/>Dogubayazit, stoffig stadje dat aangenaam is vanwege het relaxte karakter, ook goed voor een dagje met een kleine uitstap naar de kerk en eventueel naar een krater en warmwaterbron... of een trekking naar Mount Arrarat waar de Ark van Noa volgens sommigen moet liggen... hier zitten dan ook veel meer toeristen, ook al omdat het de transit is naar iran, het landschap is hier beduidend meer gegolft tot zelfs bergachtig, echt wel netjes, met op plaatsen ge-isoleerde tentjes in het midden van een open vlakte...		</p>
		<p>Dat was het dan zo een beetje, juist nog complimenten gekregen hier over mijn type-snelheid, zomaar, en dat valt hier toch wel op, het is alsof iedereen hier tegen iedereen gerust een praatje wil maken, iets wat ik mijn ouders nog wel wat zie doen maar mijn generatie toch al veel veel minder... mensen die mekaar niet kennen die dan tegen elkaar beginnen te kletsen en dan later afscheid geven met kussen, en jawel, al menig man heeft zijn lippen op mijn kaken getorpedeerd, maar goed, ik begin er zelf wat gemakkelijker in te worden en dan heb je dat je juist iemand hebt ontmoet die dan daar hand in hand met jou staat, en ook als ik iets zeg dat zij cool vinden komt er altijd wel een of andere lichamelijke erkenning, ook iets wat ik meer en meer doe...		</p>
		<p>Dit en vele andere dingen doen me trouwens aan Indonesie denken, nog altijd mijn favoriet reisland, maar ik herken in Turkije zoveel van die wijze van omgang, het zal dus toch enigszins aan de godsdienst moeten liggen... of tja, aan de economie, wie weet... ik ben benieuwd of het in Iran ook zo zal zijn, dat is het dan zowat, nu heb ik in ieder geval drie weekjes iran gepland, en voor de mensen die dit lezen en blijven hangen zijn in het Khomeine tijdperk wat media betreft, het is er echt niet meer zoals in de jaren zeventig en toerisme viert er hoogtij, dus ik zit NIET in een gevaarlijk land...		</p>
		<p>W.		</p>

	</div>

</div>

<br><br>

</body>
</html>

