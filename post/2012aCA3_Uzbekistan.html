<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2012: Accross Central Asia</title>

</head>

<body>

<div class="container">

	<div class="col-md-9">
	<br/>
	<br/>
		<p>En zo stond ik aan de grens met land nummer drie... Uzbekistan. Alles begint met grensovergangen... en ook deze was verrassend simpel, misschien niet het contrast zoals bij de turkmeense maar ook hier had ik het toch wel iets moeilijker verwacht. Wat ze hier wel vroegen is een weergave van al de cash die ik bijhad, maar ik moest het hen niet bewijzen.... straf, dan kan je gelijk wat opschrijven... nu goed, toch maar gedaan wat ik moest doen. Ne grenswacht vond het blijkbaar wel plezant mij uit te horen over vanalles, hij vroeg zelfs of ik de dag erna met hem geen pint zou willen gaan drinken... ik zei ok, als ik er nog zou zijn, wat een kleine kans zou zijn... en zo gebeurde ook, de dag erop was ik weer verder. Ik had voor die mannen echter een belangrijke vraag. Namelijk, is het nog zo dat ik elke nacht mezelf in een hotel moet registreren ? Het is hier echt nog wel een politiestaat, en blijkbaar is dat zo altijd al geweest. Maar gelukkig, die kerel zij van niet, ik kon gaan en staan waar ik wilde en hij bevestigde dat als ik bij vrienden zou slapen of in een tent dat dat geen probleem zou zijn. Nu, dat bleek eigenlijk achteraf gezien niet helemaal te kloppen, maar daarover later meer. Het is wel zo dat ik niet elke nacht mezelf moest registereren.		</p>
		<p>Eens de grens overgestoken, en iedereen een hand te hebben gegeven en zo... klaar voor het moeilijke deel, de taxi... prijzen uiteraard vrij hoog, maar de madam van voor de grensovergang die daar het grote woord voerde kwam tussen beide en duwde me ergens in een taxi en gaf aan hoe veel het was tot de eerst volgende bushalte, en hoeveel ik daar moest betalen voor een bus naar Nukus, de stad waar ik naartoe moest. Dat gebeurde, en op die bushalte was ze er weer, ze duwde wat van mijn geld in de bus chauffeur zijn handen, brabbelde wat en wat bleek... nadat iedereen afgestapt was aan de bushalte van Nukus zei dieje gast dat ik moest blijven zitten, waarom, wel, hij bracht mij naar het goedkoopste hotel... een bus als prive taxi voor minder dan een halve euro... tja... zo wordt alles simpel		</p>
		<p>Als ik zeg 'goedkoopste hotel', dan is dat met enig dubbel gevoel... ik zag de prijs staan en ik dacht, ok, ik kan altijd buiten slapen... 40 US, daarnaast stond ook 20 US en 12 US, dat is voor de tweede en de derde persoon in een driepersoonskamer. Nu, ik mijn meeste zoete tong boven gehaald en hem uitgelegd dat registratie blijkbaar niet meer nodig is en dat ik een tent bij had en zo... uiteindelijk heeft hij mij een bed gegeven voor 12 US, en er lag niemand anders bij mij op de driepersoonskamer... ik best content, ik had gerust buiten ergens kunnen slapen maar na effe tellen kwam ook het besef dat ik me al 5 dagen niet echt meer had kunnen wassen, ik tel effe niet mee dat ik met mijn natte vileda doek aan een fontein effe in publiek wat onder mijn kleren tracht te vegen. Dus, het bad waarin ik niet echt wou gaan zitten en waar geen stop voor bestond deed deugd, met het warme water over mijn schouders.		</p>
		<p>Veel te zien was er niet in Nukus, op het museum na, dat zou het beste zijn in Centraal Asia, goed... ik ben gaan kijken, als dat het beste is dan moet ik ineens in geen enkel ander museum in, dat is ook meegenomen... ik vond het niet echt de moeite op enkele schilderijen na... en wat informatie over de aral zee die binnenkort geen zee meer is... De markt was er voor mij vooral om geld te wisselen, straf hoor, bij het wisselen van 50 US krijg je 100 briefkes van 1000 en dan nog eens 60 briefkes van 500... dat zijn veel briefkes voor dat ene briefke... hier gaan mensen dan ook niet met een portefeuille naar de markt maar met een zak met geld... ik zie hier mensen een treinticket kopen voor henzelf en hun familie en dan wordt een volledige zak met geld overhandigd... grappig...		</p>
		<p>De mensen op zich waren er wel vriendelijk, niet overvriendelijk maar wel ok, en behulpzaam in zoverre ze je verstonden en ze wisten hoe ze moesten helpen. Op de markt was het wel opletten geblazen of je wordt in het zak gezet. De communicatie ging erg moeizaam, maar dat is ondertussen al normaal. Ik ben dan ook content met af en toe iemand in de buurt die engels kan, ze zijn er, en die kunnen mij dan uitleggen hoe het allemaal marcheert. Maar al bij al is het hier wel aangenaam vertoeven, zij het een beetje saai. De russische stijl is hier allomvertegenvoordigd, met brede lanen, blokken van appartementen en veel lege ruimte ertussen. Pleinen met monumentalistische kunst ontbreken blijkbaar ook niet. Het grootste nadeel is dat in dergelijke steden alles ver is... ook de bushalte, ook de trein, en het is dan nog eens onduidelijk of er wel bussen zijn, of treinen, naar de plaats waar jij naartoe wil.		</p>
		<p>Ik dus klaar voor vertrek, geinformeerd door het aangename personeel in mijn duur hotel, naar de bushalte, maar dat had ik verkeerd begrepen, bussen reden er gewoon niet, enkel taxis, maar dan wel taxis waar ook andere mensen in meereizen... de prijs gehoord, dat vond ik maar niets, dus ik effe verder de straat op, zien wat daar de mogelijkheden waren, en ja... het bleek inderdaad zo, geen bus, wel shared taxi, maar het zou misschien iets goedkoper kunnnen en dat lukte ook... en verassend genoeg krijg ik dan toch nog het zitje vooraan wat in centraal asia een teken van respect is. Dat krijg ik hier wel meer, het doet me een beetje aan sommige streken in afrika denken. Ik denk echt, ook achteraf gezien toen ik het systeem wat beter begon te kennen, dat ik toen een erg goeie prijs heb gekregen. Dat is een beetje het vervelende hier, soms word je afgezet maar soms ook niet. Sommige landen zijn op dat vlak simpeler, daar weet je dat je wordt afgezet. Nu goed, zo ging de taxi doorheen het lege lage landschap naar Urgench, richting Khiva. Dat zou een paar uren duren.		</p>
		<p>Dat het hier een beetje moeilijk is te weten wat de prijs is bleek uit het volgende... het vervoer van en naar Khiva vanuit Urgench. Het lieve madammeke naast me in de bus dat een beetje engels kon gaf aan dat het 2000 was, op de terugweg moest ik eigenlijk 1000 betalen maar die moest ik uiteindelijk niet betalen van de chauffeur en ik mocht bij hem komen overnachten als ik wou... dus, het lieve madammeke hielp hen gewoon van mij af te zetten terwijl een andere chauffeur mij zelfs gratis zou hebben laten meerijden, wat ik niet heb aanvaard.		</p>
		<p>Nu, Khiva, dat is UNESCO bullshit... je weet wel, ze zetten dat dan op een lijst en dan gaat de prijs naar boven. Eigenlijk is dat wel sjiek, een omwalde stad, met van die zandmuren, je kan het je wellicht voorstellen, goed behouden, ongetwijfeld vanwege de grondige renovaties... Nee, erg mooi, goed voor minstens een paar uren... ik snap echt niet waarom mensen hier soms twee dagen blijven, nu goed, je kan in elk museum in en dat heb ik gedaan, omdat ik ervoor betaald had, maar shit, wat een verspilling van geld, je komt er bijvoorbeeld een opgezette kip tegen, ok, ook wel vossen en buizerds en ... who cares. En voor de meest interessante dingen moest je nog eens extra bij betalen, ik dacht foert.		</p>
		<p>Voor te slapen was ik er iemand tegen gekomen en die had me uitgenodigd bij hem thuis, afspraak na zijn werk bij hem aan de winkel. Jammer genoeg veranderde toen het verhaal, ik vermoed dat zijn zuster hem effe gewezen had op de essentie van wat het betekent in een politie staat te wonen, nu goed, dat was best vervelend, had al de hele dag met mijn rugzak zitten lopen met de veronderstelling dat ik savonds bij de locals kon overnachten en wat blijkt, dan moet ik toch nog ergens een hotel vinden... gelukkig was dat daar iets simpeler dan in Nukus, een toeristen hostel met ontbijt. Daar ook enige toeristen, een belgisch koppel op mijn dormitory en goed voor een fijne babbel wat soms deugd doet... dat waren de eerste toeristen voor mij in meer dan een week.		</p>
		<p>Van Khiva terug naar Urgench, met de bus die me eventueel wel gratis wou laten rijden. Wel, daar is het een soep geworden. Ik had een adres van een super goedkoop hotel aan het treinstation, dus, ik daarnaartoe, maar daar wist men van niks... nen taxi chauffeur belde dan iemand op die wel engels kon, dat gebeurd hier wel meer, en die kan mij dan uiteindelijk ook niet helpen, nen andere taxi chauffeur deed hetzelfde en zei, ok, kom maar mee, ik weet iets... dus ik, in de veronderstelling dat die mannen wel vriendelijk waren mee in de taxi, na effe gepolst te hebben of het een taxi was.... "geen probleem, stap in". Wel, het werd wel een probleem, hij reed helemaal terug naar de stad, ik verrast, ik dacht dat het om de hoek ging zijn, en constant aan de telefoon met een vrouw onderhandelen over de prijs of een plaats om te overnachten... ik die dan af en toe aan de telefoon mijn verhaal moest doen, ok, voor 6000, maar effe later dan toch 24000, dus niet ok, dan effe gestopt ergens, daar wat gezeverd, niet goed, terug verder, dan was het 10000, ik had al laten weten van stop er gewoon mee, ik trek mijne plan wel, ook omdat ik nattigheid voelde, dat ging me geld kosten. Uiteindelijk dus een plaats voor 10000, in plaats van de normale 25000. En hij wou 10000 voor de taxi rit... toen begon een lang durende discussie want ik wou niet betalen, 3000 had nog net gegaan maar ik ging geen 10000 betalen omdat hij wist dat ik dat niet wou, dat wist hij op voorhand, als ik dat ok vond kon ik in gelijk welk hotel terecht, 10000 + 10000 is bijna dezelfde prijs... en het werd er niet simpeler op, een discussie ook met het hotel... na een tijdje via google translate... en ik wou niet inbinden, en hij ook niet... we waren effe alleen op de kamer en hij sloot de deur achter zich, eigenlijk wel grappig, hij kwam voor me staan maar was een stuk kleiner en ik denk dat hij snel doorhad dat ik me niet echt geintimideerd voelde. Hij greep mijn rugzak, ik trok die terug, hij greep mijn klein rugzakje, ik zijn polsen... toen liet hij los... tja, twas effe intens... maar ik wou niet betalen. Ik kan hier nog veel over zeggen, maar laat ik het kort houden, uiteindelijk heeft hij de 10000 die ik aan het hotel heb gegeven voor het slapen van de tafel geplukt en is vertrokken, zo werd het probleem tussen de taxi en mezelf een probleem tussen het hotel en mezelf... gelukkig zie je dan ook de andere kant, ik heb er gratis mogen slapen... ook toen ik aanbood van dan toch 5000 neer te leggen (niet 10000 want zij moesten dat geld daar niet zo stom leggen) moesten ze dat niet hebben... dus, ik sliep voor 10000, de taxi chauffeur had zijn geld, de smeerlap, en het hotel dat er eigenlijk niks mee te maken had, dat had niks... je kan er maar aan uit. Grappig, ik mocht zelfs nog effe op internet in het hotel, op de computer in het bureau van de baas. Tja... tis niet dat ze hier niet vriendelijk zijn, maar taxi chauffeurs is in vele gevallen toch wel een achterlijkste wat er is...		</p>
		<p>Ik had sjans, niks te doen maar ik lag daar met een paar mannen in de kamer die naar de tv aan het kijken waren... een hele show want blijkbaar was het net de 21ste verjaardag van uzbekistan. Veel zang en dans, met de president die zich aan een danspasje waagt, allemaal lachende gezichten zorgvuldig door de camera uitgekozen, niet altijd met het gewilde succes maar goed, muziek die tien om te zien het schaamrood op de wangen zou opleveren, non stop, echt non stop van het ene nummer naar het andere overgaand. Het publiek gewillig mee handjes draaiend, en maar lachen want alles is hier een feest. Interessant, meer kan ik er niet van zeggen.		</p>
		<p>De dag erna vroeg uit de veren en richting busstation/treinstation gewandeld. Ok, door de metaaldector en de bus op... effe slikken met de prijs maar de rest betaald ook van die bedragen en wachten, 10 uur zouden ze vertrekken. Het was ondertussen een uur of 8. Wel, na een uurke, "wel, de bus vertrekt vandaag niet, pas morgenavond". Ok, ik naar het treinstation, en daar bleek ook geen trein naar bukhara te gaan, mijn volgende bestemming, maar wel iets verder naar samarkand. Trouwens, hoe ik aan die informatie was gekomen kan ook niet anders dan een succes genoemd worden. Soms als je met gebaren en simpele notities hier iets probeert uit te leggen of te vragen kan je niet anders dan jezelf afvragen of de persoon voor je simpel is of niet... je denkt dan, "je weet wat ik je zou kunnen vragen, niet jouw lievelingseten het gaat over de trein" maar ze snappen er niks van... je zegt bv. plaats A 10 uur, plaats B ?? en dan krijg je als antwoord bijvoorbeeld, A of ja. Maar deze madam die zat hier niet op haar plaats, die was daar te slim en te empatisch voor, ze had onmiddelijk door wat ik wilde weten, ik wilde weten welke treinen er die dag naar het oosten gingen, hoe laat ze vertrokken, hoeveel ze kosten en zelfs wanneer ik zou aankomen... ze zag dat ik duidelijk opgetogen was met haar inzicht en deed nog wat meer moeite, ze riep naar de persoon achter het loket waar ik mijn ticketje moest halen, dat locket met 20 mensen in verspreide slagorde, dat ik nen toeriste was die het goedkoopste ticketje moest hebben richting Samarkand. Toen begon het aanschuiven, en dat duurde, het computer systeem wou niet mee, er waren een bende voorkruipers, duwen en trekken is hier normaal, pas toen ik het ook deed ging het wat sneller, en uiteindelijk ben ik nog bevoordeeld geworden toen ze mij, den toerist, daar zag gewrongen staan tussen nen hoop duwende mensen met mijn arm gestrekt mijn paspoort nog net binnen het raampje duwend... zwierend naast die 6 andere paspoorten... en toen, na een uur of twee, toen ging het effe snel... en dan terug naar de stad mijn resterende 6 uur opvullen, met internet... of toch niet, twas blijkbaar nog independence day, en geen internet... dus, wachten....		</p>
		<p>Maar aan wachten komt een einde en het was tijd om mijn eerste slaaptrein te nemen in uzbekistan, platskartny, echt wel fijn, met zes in een open coupe, gegarandeerd gesprekken... en eten dat je aangeboden krijgt en zo... smorgens mijn wandelschoenen aan, voorbij de taxichauffeurs en wandelen... Samarkand, sprekend als het is... Samarkand is zoals Timbuktu, een naam dat tot de verbeelding spreekt... een belangrijke plaats op de zijde route, maar eigenlijk wel een plaats die niet meer bestaat... het plein dat je hier komt bewonderen, het Registon, is eigenlijk van de periode na de zijde route periode, maar goed, het is een belangrijk gebouw waar alle toeristen in Uzbekistan toch wel binnen gaan. Achteraf had ik door dat je ook de dure entree kan vermijden door simpelweg de ticket persoon om te kopen, ik leer bij... hier kan je met wat geld onder de tafel heel veel bereiken.		</p>
		<p>Het voordeel van Samarkand is de massa aan toeristen die de hostels goedkoop maken. Het nadeel van Samarkand is de massa aan toeristen die meer en meer worden afgezet omdat ze als grote zakken geld worden gezien. Ik vond het er maar niks, ok, het plein is mooi, en er was nog wel eens een interessant stukje gebouw, maar eigenlijk, voor mij is het goed daar eens effe door te lopen en na minder dan een dag kan ie wel weer. Ik snap dat mensen hier willen geweest zijn, maar ook hier begrijp ik niet waarom iemand hier meer dan een dag wil rondlopen. Op de markt zijn het echt afzetters en op straat is niemand nog geinteresseerd in je. De enige mogelijkheid als alternatief is hier de markt van urgut, zeer sterk aangeprezen, vooral op zondag... en wat wil nu lukken, het was zondag... ik daarnaartoe... maar dat was echt wel een tegenvaller, ik snap echt niet waarom dat ooit de lonely planet heeft gehaald... daar was eigenlijk niets te zien, er was niet zo veel soeps te koop en de mensen zetten je af... een busje wou me gewoon niet meenemen als ik niet de dubbele prijs betaalde... nee, dat was maar niks... ik kan dan ook met plezier Samarkand snel achter me laten om naar UNESCO deel drie te gaan, de stad Bukhara die ik had overgeslagen vanwege een trein/bus probleem.		</p>
		<p>Eigenlijk ging het heel even terug westwaarts... ik was in mijn trip Bukhara overgeslagen omdat mijn bus het liet afweten en er geen trein was... dus, van Samarkand terug naar Bukhara, met de bus. Eigenlijk was het de eerste lange afstandsbus die ik nam in dit land, wel kleine busjes of gedeelde taxis, of een taxi, of trein, maar nog geen lange afstandsbus... uiteraard, het is zover, een mens wordt weer afgezet, ik betaal 15000 en de locals 10000. Ik had nochthans prijs gevraagd op verschillende plaatsen maar tja, tis niet dat iedereen me kan of wil antwoorden. Dit rit duurde en duurde... en dan kom je typisch russisch ergens aan ver buiten de stad. En ik, ik wandel. Ik dacht eerst, amai, dat is een goedkoop hotel, maar het bleek de prijs van een taxi naar het centrum.		</p>
		<p>Die wandelingen naar het centrum zijn op zich wel aangenaam, als je van wandelen houdt, uiteraard. Dan zie je, zelfs voel je, ook het echte deel van de stad en niet enkel het deel waar de toeristen allemaal rondhangen. Tis er niet altijd even mooi. Maar eens in de stad aangekomen, ik moet toegeven, het is groter en meer stad dan Khiva en het is minder een toeristen uitzuig stad dan Samarkand. Af en toe viel het me zelfs op dat ze me nog altijd goed behandelde en dat de prijzen wel meevielen. Uiteraard moet je niet gaan internetten op het belangrijkste toeristische plein, maar goed... er waren alternatieven.		</p>
		<p>Het zoeken naar een slaapplaats was kort, het eerste was te duur en het tweede heeft mij gevonden, met de fiets... beetje afpingelen en het was in orde. Best wel een ok plaats met ne heel vriendelijke baas, wel, het was zij die jammer genoeg de baas was... maar goed. Ondertussen kennis gemaakt met nog wat toeristen, nog jong, ik word oud, maar wel fijne mensen. Maar daar had ik die avond geen tijd voor, blijkbaar moeten hier de treintickets dagen op voorhand worden geboekt, blijkbaar is er discriminatie voor goedkope tickets tegen toeristen, en blijkbaar moet je dat ticket boeken waar het station is, en met mijn ervaring eerder in Urgench, pff.... maar het ging vlot, heel erg vlot, ik had na lang lang nadenken beslist de dag erna te vertrekken en alles ging vanzelf, achteraf bleek wel dat ik per ongeluk de niet gekozen optie had doorgegeven, en dus moest ik twee nachten blijven... nu goed, ik had lang getwijfeld, ik zou me nog wel wat vervelen maar na de race door niets betekend Nukus, klein Khiva en beperkt Samarkand was het misschien wel eens ok om ergens twee nachten te slapen... het was in ieder geval het meest aangename stadje tot dusver, en dat zou ook zo blijven want daarna volgde eigenlijk enkel nog Tashkent.		</p>
		<p>De reis naar Tashkent was wel weer dik ok, platskartny, de slaapwagon, dat is dus met mensen die u vanalles laten proeven en die willen weten of je getrouwd bent zonder engels te kunnen. En bij het aankomen nodigt iemand u wel uit voor ontbijt of zo, maar dat heb ik deze keer geweigerd. Ik had een couchsurf afspraak, mijn eerste. Voor diegene die couchsurfen niet kennen, dat is een systeem op internet waar mensen een slaapplaats gratis aanbieden in ruil voor sociaal contact met buitenlanders of simpelweg om toeristen verder te helpen. In een land waar de prijzen nogal hoog liggen voor hotel is dat wel eens interessant... En nu kom ik terug op iets van vorige mail, de registraties... als je bij een vriendje slaapt kan je jezelf niet registreren... en ondertussen via de hotel eigenaren toch een beetje argwanend geworden over dat niet nodig zijn van registraties... dus, ik dat vragen bij de bevoegde instantie... amai... oeioei, niet geregistreerd... ze kregen het door toen uiteindelijk iemand die engels kende, een beetje, maar niet de regels, en die communiceerde dan met iemand die wel de regels kende maar geen engels. Dus, het was wel van belang. Maar toen ik liet horen dat ik al een keertje niet geregistreerd was bleek dat geen probleem, ok, vreemd, dus het is van belang maar als het eens niet lukt dan eigenlijk ook weer niet... ik dacht, ik zal het er maar op wagen en ik blijf couchsurfen... de dag erna dan maar voor de registratie gaan, en wat bleek, het goedkoopste hotel wou me niet omdat ik van de dag ervoor geen registratie had... oei denk je dan, maar het andere ietwat goedkope hotel, ouch 15 dollar, daar was het geen probleem, de regels waren blijkbaar dat je om de drie dagen moest geregistreerd zijn. Ok, dat ging nog... maar er komt ook hier nog een klein staartje aan. Ik dus mijn couchsurf gast achter gelaten, wel jammer, ik zat daar goed, had een heel appartement voor mij alleen. En het was in een buurt waar veel van die blokken stonden, eigenlijk een zicht op het echte leven, dat beviel me wel, daar zitten. Maar goed, het liep anders.		</p>
		<p>Het was soms wel effe spannend, want hier in Uzbekistan wordt je erg veel gecontroleerd door politie. Dus, ik die van mijn appartementje afkwam moest dan plots mijn paspoort laten zien, dat was standaard zo in de metro, maar soms ook op straat. Dat werd dan volledig onderzocht want foutjes leveren hun geld op. Dan de schrikgevende vraag: hotel ? Dan moet ik kunnen laten zien dat ik ergens geregristreerd ben... en dan maar in zo vlot mogelijk engels beginnen ratelen dat ik veel registraties heb, allemaal geen probleem. De meeste flikken hier zijn niet al te taalvaardig en het stopt dan ook snel. Maar ik vind dat toch maar niks, van die flikken die je constant kunnen lastigvallen. Het was iets meer op mijn gemak toen ik effectief geregistreerd was. Het was niet overal in Uzbekistan, maar in Tashkent was het toch wel iets teveel van het goede. De meeste flikken waren uiteindelijk wel vriendelijk maar sommige waren duidelijk uit op een extraatje. Je kan je dat hier allemaal niet goed voorstellen, het is zoals in afrika, corrupt tot op het bod.		</p>
		<p>Veel te doen of te zien was er eigenlijk in Tashkent niet, vind ik. Je hebt er uiteraard een bazaar, de lokale markt, en in de hoofdstad is dat doorgaans een grote markt, maar eigenlijk niet echt iets speciaals. Daar is ook een opgewaardeerd stuk Tashkent, nu, lang niet in de mate dat Ashgabad dat was maar het is er wel een suggestie naar. Ik denk niet dat er veel mensen zijn die erg optimistisch zijn over Tashkent, behalve dan de Uzbeken die uiteraard enkel vergelijken met hun eigen stadje, en dan is Tashkent simpelweg groot en uitgebreid met mogelijkheden om te feesten en zo.. dat heb je hier voor de rest niet zo veel. Moslimslanden zijn doorgaans niet echt party landen. En voor het eten moet je hier ook niet zijn. Al moet ik wel niet klagen in Tashkent, daar heb ik zowaar de Uzbeekse Alma ontdekt, een grootkeuken met een voornamelijk studenten publiek en dus ook naarvenant prijzen. Ik in mijn element, ik wist onmiddellijk waar ik moest gaan eten.		</p>
		<p>Snel kwam dan ook een einde aan Tashkent en het doel was simpel, nog even de Fergana vallei in om toch ook een beetje de vriendelijk niet toeristische kant van Uzbekistan te zien, en daar dan de grens over... ik weet het, slechts 11 dagen Uzbekistan maar ik kan er niet aan doen, voor mijn part is dat meer dan genoeg. De UNESCO sites kan je doorrazen en voor mijn part is er voor de rest niet echt iets, op hier en daar wat vriendelijk en gastvrij kontakt met locals na. Dus ik mijn weg gezocht naar het busstation, maar er waren uiteraard weer enkel gedeelde taxis. De vraagprijs was weer veel te hoog, die had ik naar beneden gekregen en dan begint opnieuw het lange wachten op andere mensen die dezelfde richting uit moeten. Afrika is echt zover weg niet. En als die er uiteindelijk zijn is het soms om een of andere voor mij duistere reden nog altijd wachten... ik snap dat hier niet allemaal. Maar dan uiteindelijk toch weg, en dan zie je stillaan het landschap veranderen, na al die woestijn die ik had gezien eindelijk de bergen in... ruwe rotsige bergen, prachtige valleien, ik kreeg er echt goesting in om zo verder naar tajikistan en kyrgyzie te trekken waar het meer van dat is. Maar eerst nog effe Kokand in. Met die woestijnen hier, die hebben zo ook tussen de bergen, dan heb je van die toestanden dat je al een half uur geen beweging ziet, dan ergens een klein wegje in om daar een half uur aan te schuiven voor naft of gas, en dan opnieuw een half uur geen kat te zien. Tja, een tankstation in het midden van niks maar wel met massas volk. Het zal wellicht de enige mogelijkheid zijn om te tanken in de ruime omtrek. Uiteraard kreeg ik weer eten aangeboden van mijn medereizigers, en thee, uiteraard weer niet betalen, dat zit hier allemaal wel goed. Ik wil gerust betalen, maar het is wel fijn dat je zo gastvrij wordt onthaald.		</p>
		<p>Eens in Kokand bleek dat ook al zo een russisch gedrocht te zijn, alles groot en uitgestrekt. Ik wist echt niet waar naartoe, effe naar de rand van de stad wandelen om buiten te slapen is er niet simpel, parken niet gezien, tenzij waar alles plat is met veel lichten, niet om te slapen... ik wist het effe niet, mijn taxi chauffeur sprak geen engels dus hij was gasten van de straat gevraagd om wat te vertalen, en het bleek iets van lange adem. Ten duur stonden er wel een tiental mensen bij de auto en de eindconclusie was effe dat ik in het appartement van de taxi chauffeur mocht blijven, gratis, waar schrijf je dat. Maar ik denk dat hij toen effe schrik kreeg van de politiestaat en toen herpakte hij zich en nodigde mij uit voor bij hem thuis in het dorp te komen slapen bij zijn ouders. Het had wel een groot nadeel, het was nog maar 5 uur en eigenlijk zou ik dan de stad niet zien, daarenboven zouden we de dag erna terug naar Tashkent reizen, smorgens vroeg want wat bleek tot overmaat van ramp, de grensovergang die ik wou nemen zou gesloten zijn... ellende, helemaal voor niks gekomen. Maar goed, ik had mijn keuze gemaakt, ik ben meegegaan naar het huis van mijn taxichauffeur waar niemand engels kende. Ik mocht er niet buiten omdat dat problemen zou kunnen opleveren met de politie. Wel, ik zat daar dus maar... maar ik moet toegeven, dat had iets... je verstaat niks van wat ze zeggen maar gelukkig deden ze ook geen moeite om iets te zeggen tegen mij, met als gevolg dat ik echt in de sfeer kwam zoals sommige documentaires dat doen, gewoon observeren... dus, stel u voor, een huis met daar de ouders, enkele zonen met hun vrouw en kinderen en voor de rest niet veel, de wc is echt een donker kot met een gat in, er is niks te beleven dus iedereen hangt daar maar wat rond, het is leven in slow motion, iemand komt effe langsgewandeld, wast zijn handen, wandelt dan weer eens terug... ik vond dat echt wel een cool ervaring, niet voor elke dag, maar daar zat ik het leven zoals het is in een boeregat in tajikistan te ondergaan... samen eten, wat soep, geen vlees, wel brood en fruit van de eigen kweek. In de ochtend zie je dan een gelijkaardig tafereel, de vrouwen die werken, of toch in beweging zijn, mannen die daar wat rondhangen en eten. De rust, geen drukke wegen of gejoel, zelfs amper honden, dat zie je hier niet zo veel in Uzbekistan en Turkmemistan. Het simpele geluid van het simpele leven. Een emmer die de grond schraapt, water dat over de stenen stroomt, een kokend potje voor de thee.... ik vind zoiets voor effe echt wel de moeite... en dan kon ik richting centrum om daar op andere klanten te wachten om dan verder naar Tashkent te reizen, of zeg maar terug naar Tashkent.		</p>
		<p>Ongelooflijk maar waar, nen toerist, ne jappaner van mijn leeftijd, ze zijn er dus, toeristen in dit oord, waarom weet ik niet... den deze wou nog niet eens de grens over. Nu goed, die kerel was het probleem niet. Zat daar nog een madammeke en die moest haar paspoort nog gaan halen, allee.. het zou worden gebracht... en dat duurde en duurde en duurde... en uiteindelijk is daar niks van gekomen, dus, voor niks een hele tijd moeten wachten, uiteraard kom je dan nog later aan in Tashkent, en dat wil zeggen nog later het volgende vervoer in richting grens en dus daar ook nog wachten en nog later aan de grens. Ik steek niet graag een grens over in de avond, je bent dan veel te afhankelijk van wat er achter die grens gebeurd, je kan niet zeggen foert, ik wacht wel op vervoer. Maar tja, veel controle heb je over van die dingen niet. Het is hier echt opvallend hoeveel keer er door die taxi chauffeur gebeld wordt, dan wordt die telefoon doorgegeven aan iemand anders in de auto, dan wisselt men van gsm, dan opnieuw iemand die wordt gebeld, een telefoon die wordt doorgegeven, ik snap er niks van, en soms stopt men, en dan staat men daar wat met iemand te praten en dan rijdt men weer verder en dan stopt men weer en dan zie ik iemand een zak met tientallen bundeltjes geld overhandigen aan mijn taxi chauffeur en dan zijn we weer weg, ik snap het echt niet... en alles duurt altijd zo lang...		</p>
		<p>En toen stond ik aan de grens... en daar is het laatste deel van mijn registratie verhaal... papiertje ingevuld met hoeveel geld ik nog had, zonder dat te moeten bewijzen, dat werd dan daar vergeleken met wat ik eerder ingaf, en zo rekenen zij uit wat ik achterliet in dat land... niet zo heel veel, maar daar werd niet bij stil gestaan. Bij de paspoortcontrole kwam uiteindelijk de gevreesde vraag: hotel. Dus ik al mijn registraties op tafel, en mijn nachttrein tickets... wat wou nu toch zijn, ik was er eentje verloren, dus ondanks dat ik om de drie dagen was geregistreerd zoals door iemand als regel werd afgeschilderd zat er bij mij een gat in... effe shit gevoel, want ik had al zo weinig papierkes... maar oef, allemaal geen probleem, je moet er maar aan uit kunnen, ik kreeg mijn stempelte en ik kon mijn volgende etappe beginnen, maar dat is dan ineens ook voor een volgende mail, tajikistan.		</p>				<p>W.		</p>

	</div>

</div>

<br><br>

</body>
</html>

