<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2012: Accross Central Asia</title>

</head>

<body>

<div class="container">

	<div class="col-md-9">
	<br/>
	<br/>
		<p>Tajikistan, ook hier begint alles bij de grens, ik geef mijn paspoort af... de jonge man in uniform zoekt de juiste bladzijde, bekijkt me, en zegt... "welcome in tajikistan"... mijn details werden nog opgeschreven en dat was het... wel, dan kwam er ook nog de registratie, maar in vergelijking met hoe het er vroeger aan toe ging is dit toch wel een feest, nu is het gewoon bij de grens dat je een papiertje invult, vroeger moest je eens in het land in een van de grote steden je ergens gaan registreren... een succes... Maar toen, je staat daar dan laat op de avond, het is al donker, en je bevind je in een nieuw land, dat is niet altijd even voor de hand liggend, vooral niet als aan de grens geen stad of dorp is... nu had ik net daarvoor effe een praatje gemaakt met een tajiekse die iets beter duits sprak dan ik... en ik vroeg haar naar vervoer waarop zij me liet weten dat ik met haar busje zou meekunnen, een mashrutka of zoiets noement ze dat hier in voormalig USSR. Dus, ietwat later dan de rest omdat ik mijn registratie in orde moest brengen, kom ik daar aan, maar ik mag niet instappen van de taxi chauffeurs... ik was de enige toerist en ik zag de bui al hangen, de rest zat allemaal in dat ene busje en ik mocht er niet bij, ik moest met hun mee... uiteraard zal dat niet zomaar zonder prijskaartje zijn, dat is duidelijk. zucht zucht... de tajiekse die duits sprak wist effe niet goed wat ze moest doen maar gaf toen aan in het duits dat ik misschien maar gewoon moest beginnen wandelen... goed idee, ik zeg salu tegen de taxi assholes en ik vertrek in het donker... pikkedonker... en dat doet me er nog eens aan denken, ik haat honden, dat staat dan ineens met de tanden bloot voor je, je ziet bijna niet wat het is, wel, een hond, dat hoor je, en de tanden zie je ook als het op een meter van je af staat... rothonden... ook een van de taxichauffeurs kwam nog eens proberen... "nee, ik doe wel autostop, afzetters". En toen kwam het busje langs, netjes, ik mocht instappen en we waren vertrokken voor de rit van een paar uur. Tijdens de rit fijn, een basis conversatie met de tajiekse van daarnet en ook met een paar andere mensen. Toen we aankwamen sloeg de sfeer wel effe om, de buschauffeur zei me "20 dollar". En toen begon het, de duitsprekende wat uzbeeks geld uit mijn handen genomen, iets van een 3 dollar, maar dat wou hij niet aanpakken, te weinig, het is duidelijk wat het probleem is... hij moet elke dag met die taxi mannen omgaan, dus kan hij moeilijk anders dan het spelletje meespelen, maar ik denk niet dat hij voorzien had hoe de rest van de bus zou reageren.. die vrouw was er niet mee opgezet maar ook ne jonge gast die naast me zat niet, die werd zelfs een tikje agressief, een hele discussie en uiteindelijk pakte die jonge kerel zijn eigen geld en gaf het aan de buschauffeur, maar dat kon die dan weer niet laten gebeuren, het geld moest van de rijke toerist komen en niet van een tajik, dus die wilde het geld niet aannemen, de discussie ging nog wat verder maar het einde van het verhaal is dat niemand iets heeft betaald voor mijn rit, ik had mijn uzbeeks geld terug, dieje gast zijn geld, en de taxichauffeur had niks... dieje jonge gast heeft zijn broer dan nog eens gevraagd mij een goedkoop hotel te laten zien en me daarna bij het internet af te zetten... en zo gebeurde... wat een contrast, de taxi maffia en de lokale bevolking... hartverwarmend hoe de mensen het voor me opnamen...		</p>
		<p>Nu, dat hotel, 12 dollar, hmmm... ik ging daar toch niet blijven in die stad, misschien toch eens zien of ik niet ergens in een park terecht kon, yep, geen probleem, niet te ver van alles af vanwege de veiligheid en niet de dicht bij alles bij om niet de aandacht te trekken, na wat wandelen had ik een goed plekske gevonden... ondertussen was ik de uitgaande jeugd ook tegengekomen, verrassend rijk, ik denk dat drugs er hier wel iets mee te maken heeft... tajikistan is een doorgeefluik voor afghanistan... en naar het schijnt heeft 20 percent van de economie rechtstreeks of onrechstreeks met drugs te maken... de gasten met sjieke wagens en weide pupillen die ik daar naast de discotheek zag staan waarschijnlijk ook, aan 100 percent. Wat me wel altijd verbaasd is wat je aan een discotheek kan hebben als je weet dat er geen vrouwen zijn, tenzij prostituees... tja, als je geld hebt, in dat soort landen zal uitgaan en prostitutie wel een beetje van hetzelfde zijn... zo herinner ik me mijn iraanse gastheer nog, die gaf aan dat voor hij getrouwd was ook een keer per week naar een hoer ging, dat was wel voor het nieuwe en huidige regime, met de shah, toen mocht bijna alles nog... nu bijna niks, maar in tajikistan is het vrijer, dat is duidelijk... en sjieker... met sjieke autos. Voor mij goed voor efkes, het was al laat en het park is nu niet echt de beste omgeving voor een goeie en lange nachtrust... dus op tijd mijn ogen dicht, ik was moe van de lange rit...		</p>
		<p>In de ochtend effe de markt op, en geld wisselen, iets eten, en daarna naar de bushalte... een vriendelijke madam hielp me op de juiste bus, naast haar van voor... en zo geraakte ik voor een normale prijs en zonder taxi in Istvaravshan, het volgende stadje. Lonely Planet spreekt ervan, al weet ik niet echt waarom... er is niet echt iets, tja, een paar halve ruines die dan ook weer half huis zijn... bijvoorbeeld, maar niet echt iets van belang, lijkt me. Voor mij was het wel een beetje de entree in Tajikistan, even temporiseren om de sfeer wat op te snuiven, khujand was daar te groot voor, istvaravshan ideaal... al had ik in begin wel spijt van mijn keuze, 10 euro voor een naar pis stinkend donker hol... ik was eigenlijk al van plan nog maar eens buiten te slapen toen ik toevallig ergens iemand tegen kwam die misschien wel iemand kende die me zou kunnen helpen die daarop me naar iemand anders doorverwees die dan weer iemand kende en zo kwam ik in de ideale kamer terecht, voor een goeie drie dollar... wassen was er wel niet bij, en de wc, aheum, der is een reden dat soms de kamers goedkoop zijn... maar cava voor mij... en de mensen waren hier ook al zo vriendelijk, ik moet toegeven, hier in centraal asia tot dusver was het een bevestiging van wat ik in de rest van de wereld denk te zien, hoe minder toeristen hoe vriendelijker de bevolking... niet iedereen, de gast van het restaurant heeft me afgezet, maar daartegenover kreeg ik dan weer een supervriendelijke kerel die me mijn haar trimde... echt supervriendelijk voor een zeer zacht prijsje... de kerel van het internet cafe bewaarde mijn rugzak tot ik besliste wat ik ging doen die avond, ook cool... een agent kwam effe een vriendelijk praatje maken in duits dat slechter was dan het mijne, maar toch vriendelijk... niks te doen, maar de sfeer was er wel... alle tafels vol die avond in het restaurant dus zet ik me ergens bij, onmiddellijk wordt er ook voor mij mee thee ingeschonken... en brood gebroken, want dat is hier standaard... de broden worden door iemand in stukken gescheurd en uitgespreid over de tafel... tja, iedere streek zijn eigenheden.		</p>
		<p>De entree was geslaagd, nu nog onderhandelen over de rit naar het zuiden, in tajikistan is de kost van transport niet te onderschatten en ze beginnen stillaan de toeristen te kennen, en weten dat zij de prijs niet weten... maar dankzij de contacten van contacten van contacten die me naar mijn hotel brachten werd ook de prijs weer wat zachter, want die mensen kenden ook weer mensen... en omdat ik echt niet wist wat ik zou moeten gaan doen, de Fan bergen in (het westen) of naar de hoofdstad richting Pamir (het oosten) heb ik gewoon gekozen om niet te ver te reizen... naar Ayni, waar de keuze uiteindelijk pas moest gemaakt worden... een rit die in lonely planet wordt aangeraden... en ik moet bekennen, het was wel sjiek, de bergen daar in het noordwesten van Tajikistan, een land dat naar verluidt vor 97 percent uit bergen bestaat. En dan kom je daar aan in de provincie hoofdstad, het hasselt van tajikistan, niet te geloven, zelfs het gehucht waar ik thuis in woon is vele malen groter en levendiger, en laat me nu net vinden dat dat gehucht net de doodsheid zelve is... nee, hier in tajikistan is alles miniatuur, Khujand van in het noorden wellicht niet, maar al de rest wel. Het hotel was duur, dus dat zag ik niet zitten... ok, nog maar eens buiten slapen... maar hier in de bergen is dat geen probleem, je wandelt een vijftal minuutjes, je rolt jouw matje uit en kruipt in jouw slaapzak... dat is het... ah ja... ik was wel eerst een fles bier gaan halen... heel af en toe trakteer is mezelf eens, echter, deze keer had ik dat beter niet gedaan, drie soorten bier, allemaal verschillend in grootte maar wel met dezelfde prijs, ik ben voor de grootste gegaan, maar dat was misschien het probleem, best wel slecht... Nu ook hier best wel aangename mensen, en onmiddellijk ook een idee over de prijs die ik zou moeten betalen om verder naar de hoofdstad te reizen... de keuze was dus gemaakt... onmiddellijk nog iets over die keuze, eerst nog vermelden dat ik dan beginnen liften ben met die prijs in mijn achterhoofd, de eerste auto wou me niet meenemen, de tweede deed alsof het veel te laag was, maar nam me dan uiteindelijk toch mee... en we waren naar Dushanbe, opnieuw een interessante rit... vooral het gedeelte door de eeuwig durende tunnel, de tunnel van de hel, echt, stel je voor dat je na vijf minuten niks licht meer hebt, buiten het lift van de eigen wagen of van anderen, en het enige wat je daarmee ziet zijn de gaten in de weg en al het puin langs de weg, af en toe kom je voorbij wat werkers, wat een werk, die daar in de duister aan het lassen zijn... het had iets van Duke Nuke'm. En dat duurde en duurde... ik heb geen idee hoe lang, maar lang... zeer speciale sfeer.		</p>
		<p>Nu nog iets over die keuze, het was niet simpel, want wat was nu eigenlijk het probleem, de pamir, het deel dat ik het liefste deed, dat was dicht, vanwege een schietincident in july. Zeer vervelend, vooral als je in rekening brengt dat de Pamir doorkruisen vrij lang kon duren en dat ik met Sara die ik ken van leuven had afgesproken in Kygyzie, dus had ik echt wel een deadline. Een belgisch koppel dat ik tegenkwam in Uzbekistan had me ondertussen gebrieft over de pech die ze gehad hadden, zij waren er voor gegaan, veel geld voor betaald en terug gestuurd door het leger. Dat wou ik niet aan de hand hebben, maar ik wou het wel proberen... dus, mijn idee, toch maar eerst naar Dushanbe, informatie vergaren, proberen en als het niet lukt terug via de Fan mountains, als het wel lukt dan is het tajikistan zonder de fan mountains, nu goed, een mens kan niet alles zien op reis.		</p>
		<p>Eens in Dushanbe was het vooral eerst wachten op mijn couchsurf host... ik bellen met iemand zijne gsm, tot nu toe nooit een probleem, maar dat degoutant vrouwmens liet me er voor betalen, een halve dollar, voor efkes naar iemand te bellen, tot nu toe telkens gratis, echt een vulgair mens ook... tja, soms zit het mee, soms zit het tegen... en blijkbaar was mijne gastheer zelf ook nogal relaxed en was het wachten geblazen... veel wachten, het zou de laatste keer niet zijn, dat is duidelijk... dus, ik daar wat rondgehangen in Dushanbe, eigenlijk voor een straat met alles in miniatuur... het nationaal theater, in miniatuur, de nationale universiteit in miniatuur, ... alles... maar het had ook wel iets, klein maar fijn, nu goed, fijn voor een paar uur... en dan wachten tot mijn host ging opdagen... uiteindelijk dan toch, maar een paar uur te laat... en wij naar bij hem thuis, iets buiten het centrum, toch wel interessant zo van dat couchsurfen, ik had het al eerder gedaan in Tashkent en nu dus ook in Dushanbe. Zo kom je bij de mensen thuis, en dat is dus niet noodzakelijk in een rijk huis maar dat kan zoals het nu was ook zijn in een twee kamer appartement waar twee jonge gasten, familie van elkaar, samen woonde, voor hen amper te betalen en eigenlijk was er niks... geen warm stromend water bijvoorbeeld, wassen was met een potje en een kom. Maar ik vind dat eigenlijk wel interessant. Op zich was het ook wel ne vriendelijke kerel waar je gemakkelijk tegen kon babbelen, maar het werd wel snel duidelijk dat hij eigenlijk ook andere motieven had... namelijk, hoe kan ik naar europa emigreren... tja, het staat iedereen vrij zijn/haar leven te trachten verbeteren denk ik dan maar, zolang je anderen niet schaadt, en dat deed hij niet... meer nog, het scheelde mij mogelijk dure hotel kosten. Nu heb ik achteraf wel gehoord dat ergens in de stad aan 6 dollar gecampeerd kon worden, maar dat wist ik toen niet... en dan zou het snel 30 dollar geweest zijn... dus mijn couchsurfhost heeft me wel wat bespaart, nogmaals, het heeft me wel geduld gekost... ook de dag erna heb ik twee uur aan zijn duur staan wachten, terwijl hij wist dat ik daar stond, maar er moest nog iets gebeuren op zijn werk... tja, kan zijn... en hij zou me helpen voor het boeken van een zitje richting pamir... wel, dat ging hij die avond doen, maar het was uiteindelijk heel laat toen hij thuiskwam, dus zou het in de vroege ochtend voor zijn werk zijn, wel, zijn wekker was al 6 keer afgegaan, al de rest was wakker, maar hij niet echt... dan een superlange wasbeurt, ik hoorde hem zingen en dacht, weet die nu niet dat ik al 1.5 uur op ben en aan het wachten ben dat hij met mij mee naar de bushalte gaat... en maar zingen, het bleef maar duren, dan eindelijk de straat op... hij zegt: tja, het is wel niet het ideale uur, nu zitten al de gedeelde taxis vol met studenten, misschien moeten we een gewone (lees dure) taxi nemen... grrmpff... nee, ik ga met een gewone taxi... ik denk dat het voor hem zelfs een beetje duidelijk is dat het me een tikkeltje irriteerde... maar goed, hij was mijn gastheer... iets van gegeven paard en bakkes... uiteindelijk kwam ook dat goed, hij mee naar de bushalte, daar leek het alsof ik in de pamir zou geraken, zoals eerdere gasten van hem, dat zou cool zijn, maar het was ook duidelijk dat officieel de weg nog niet open was... dus, hier en daar zou er misschien wat smeergeld moeten betaald worden. Een beetje spannend, dat was het zeker.		</p>
		<p>In dushanbe heb ik dus eigenlijk niet veel gedaan, maar ik was content dat het waarschijnlijk ging lukken om door de Pamir door te reizen. Mijn host vaarwel gezegd... en dan begint het wachten opdat de taxi zou vol geraken, dat heb je wel met zo een systeem, je weet nooit wanneer je zal gaan vertrekken, als de auto vol is... en wat daarna volgt, dat is de pamir. Wel, weet dat als je het aan de mensen van het oosten van tajikistan vraagt, zij zijn pamiris, geen echte tajiks. Dat is dan ook een beetje de reden dat de grens toe was... althans voor de toeristen, de pottekijkers... Sommigen hier in Badachshan willen meer autonomie, en sommigen veel meer... en de Tajikse regering ziet dat niet zitten... Want eigenlijk is het een groep mensen met een andere taal, zelfs grotendeels een andere religie... hier zijn het ismailis... zij volgen de nog in levende lijve zijnde Aga Khan, tis een liberale versie van de islam, met veel individuele vrijheid en hoge mate van tolerantie ten aanzien van andere religies. Ik wou er vooral zijn vanwege de bergen... het is het dak van de wereld, en dat zou ik in levende lijve gaan ondervinden.		</p>
		<p>Maar eerst moest ik er natuurlijk geraken... ik was ondertussen onderweg de grenspost tegengekomen en mijn chauffeur handigde een tientje over aan de soldaat van dienst... dat was het eerste vervelende deel, 2 dollar en ik was er door... zo kwamen er nog... soms deed ik dat ik sliep om niet te laten zien dat ik een toerist was, soms moest een kleine 'bijdrage' betaald worden... een keer moesten ze mijn paspoort zien, ik dacht, nu hang ik... dus ik probeer die gast ook om te kopen, zoals mijn chauffeur dat deed, maar hij weigerde het geld, ik dacht, hier hang ik echt... maar wat bleek, dat waren de flikken, die van Badachshan, niet het leger dat me niet binnen zou laten maar de flikken die me uiteindelijk netjes registreerden zodat ik in orde was toen ik daar in de zogenoemde GBAO regio was. Ik voelde me wel effe onozel, nu probeerde ik iemand om te kopen, was het net de ene keer dat het niet nodig was... maar goed, ik content... ook daar door, daarna werd er weer iemand omgekocht en zo hobbelde ik door een prachtig stel bergen de nacht in... effe slapen in de auto, de rest in een hotelletje, en daarna weer verder... tot ook de laatste grenspost werd doorgekomen, en zo kwam ik als een van de eerste toeristen in maanden in GBAO territorium, er waren er voor mij maar niet veel... een handvol.		</p>
		<p>Waar ik belande was Khorog, de hoofdstad van de regio. Onmiddellijk vroeg men mij hoe ik door de grensposten was gekomen, want hier zat men te wachten op de toeristen die niet binnengelaten werden. Ik denk dat er toch echt wel kwaad opzet in het spel was, laat de regio maar wat verder kreperen door ze nog een bron van inkomsten te ontzeggen, toeristen... nu goed, ik weet dat allemaal niet zo goed, ik vertel ook maar wat ik hoor zeggen. Het is wel duidelijk dat het wegnemen van de toeristen heel wat mensen in de regio pijn deed. En dat er weinig sympathie voor de regering is, dat was ook heel duidelijk. Verder viel ook op dat er eigenlijk best wel een stijlvol set mensen woonden, met een jeugd die goed was in Engels en die stijlvol gekleed ging. Het geld dat hiervoor de basis vormde werd gestort door hun goeroe, de imam Aga Khan, die er scholen en universiteiten oprichte. Sjiek, het is een deel van een arm land dat zowaar nog armer is, bijna niks hebben ze, maar die dan door een weldoener eigenlijk in leven gehouden worden, ook cultuureel of op educatief vlak. In heel wat opzichten zou je denken dat daar het culturele hart van tajikistan klopte, maar dat is ook niet waar, het was zelfs tajikistan niet... vraag maar aan de mensen van daar. Dat deed ik, en zo kwam ik in menig interessant gesprek... en ook een beetje een andere kijk op het geheel dan dat je krijgt op internet... nu goed, ik hoor ook maar een deel van het verhaal. Je zou het kunnen vergelijken met walen vlamingen, of beter nog... catalonie en spanje... ik weet niet hoe wijd verspreid de gevoelens zijn... maar het spant er. Niet dat je daar als toerist last van hebt, toch niet veel. Geen schietgaten gezien of zo... enkel af en toe een schuin opmerking over de regering en wat vergelijkingen tussen hen en de rest van tajikistan waar zij steevast als de betere uitkwamen... wat ze wel niet onmiddellijk zeiden is dat ze eigenlijk zo weinig industrie hebben dat ze volledig afhankelijk zijn, de onafhankelijkheidswens is volgens mij dan ook niet echt realistisch... tenzij ze al het geld van de Aga Khan krijgen, dan misschien.		</p>
		<p>Een probleem met reizin in die regio is dus niet het aantal schietpartijen maar wel van plaats geraken... hier werkt het grotendeels met gedeelde taxis die vol moeten geraken vooraleer er wordt vertrokken. Wel, soms geraken die niet vol... ik wou naar Ishkashim, maar als je de enige bent, dan betaal je veel voor een taxi of je wacht tot de dag erop... ik deed het laatste... wachten is hier heel gewoon, je ziet dat aan de houding van die mensen. Hier zie je de mensen echt rondhangen, hele dagen aan het busstation, iets tegen den dieje zeggen, dan nog eens tegen den dieje... bijna uitsluitend mannen, de vrouwen zitten dan iets verderop tabak te verkopen om onder uw lip te laten doordringen... telkens worden er handjes gegeven... ik had dat gevoel al eerder beschreven, zoals in uzbekistan, dan vertrekt de wagen, maar dan daar nog efkes naartoe, dan daar nog efkes, dan komt die iets zeggen, dan die... en niks beweegt... nu denk ik bijvoorbeeld aan de rit van Dushanbe naar Khorog, dan komt er iemand iets zeggen van iemand die misschien nog mee gaat, maar waar die zit, dat weet blijkbaar niemand, dat duurt en duurt, en dan komt er wel eens iemand, maar niet voor hem maar voor wat bagage, de bagage wordt opgeladen, maar er moest nog iets komen, dat wist ik... toen kwam dat, en alles moest er weer af, dan heb ik iets van 'was dat niet te voorzien' ? En ondertussen hangt iedereen daar wat rond te hangen... ik moet wel bekennen, er wordt gelachen en er wordt veel gepraat, het heeft wel iets sociaals. Maar het heeft voor mij bovenal iets doodsaais... dat is wat die mensen doen, rondhangen, ze hebben geen keuze... wachten op klanten... en de mensen die thuis zitten, ik heb ze ook eens bezig gezien, er is niks, in Khorog, de hoofdstad, savonds zitten die mannen daar in het donker wat rond te hangen, wat te praten met elkaar want alles is simpelweg dicht... ik zou zo niet willen leven, maar goed, het is het leven van veel mensen op de aarde.		</p>
		<p>En het zou er niet op verbeteren eens in Ishkashim... ik was namelijk uiteindelijk toch weggeraakt, de dag erna weliswaar... met een heel oud buske... geregeld moest de motor met extra water worden afgekoeld... maar we hebben het gehaald... een vrouw had voor mijn eten betaald, dat was zo ook twee keer in de vorige rit... tja, gastvrijheid eh. En dan kom je daar aan in Ishkashim, euh... tja, wat kom ik hier eigenlijk doen... dus ik denk, als ik nu simpelweg eens wandel naar het volgende dorpje... daar is daar een beetje een restant van een fort, laten we dat als activiteit doen, want anders is het hier wat rondhangen in het niks... nu, de streek waar ik me toen in bevond is de Wakhan vallei, dat is echt op een steenworp van afghanistan, letterlijk. Ik heb het wel niet geprobeerd, maar het zou me zijn gelukt. De vallei is best wel aangenaam, een estetisch de moeite... de kinderen kennen er wat engels, de rest niet... dus, dan weet je met wie je praat, maar iedereen is vriendelijk... men vraagt je al gauw hoe ze je kunnen helpen... Het gaat ook verder dan dat... ik was dus aan het wandelen en kort bij mijn einddoel vraag ik iemand om bevestiging of het fort iets verder was... we geraken aan de praat en voor je het weet zit je bij die mensen aan tafel, wel, blijkbaar was er bezoek die dag, dus dat wil zeggen, feesttafel, en daar zit jij dan ineens tussen, van huis naar huis, om te eten, en uiteindelijk ook gratis overnachten... en dat is toch ook weer heel interessant, je ziet de huizen van de binnenkant, maar ook het leven, hoe mannen en vrouwen appart eten maar hoe de vrouw die te gast is wel bij de mannen eet... over hoe de vrouwen het eten maken en aanleveren en de mannen daar zitten thee te drinken en te eten... over hoe de kamers zijn ingedeeld en waar er geslapen werd, ik sliep in de living met de enige man in huis, de neef die vermoedelijk daar was omdat ik er was... de vrouwen sliepen waar eerder werd gegeten... wassen was met een kom water, de toilet, wel, dat was een kot in de grond... het kan moeilijk meer basis.. de tuin was duidelijk 'all purpose'. Maar geef toe, wat wil je nog meer op vakantie dan in een gezin rondhangen en zien hoe het leven is... een leven dat snel stopt als het donker is en alle dagtaken gedaan zijn, tot de volgende dag weer kan beginnen.		</p>
		<p>In de ochtend ging de neef met mij dan naar het fort, en daarna namen we afscheid, ik terug richting Ishkashim en verder richting Khorog. Wel, dat was bijna misgelopen, want wat bleek, geen transport in Ishkashim richting Khorog... oei, en toen hoorde ik nogmaals dat de president op bezoek zou komen en dat de wegen zouden gesloten worden, voor 3 dagen... oei oei, dan zit je daar in een boeregat Ishkashim... maar zoals al zoveel gebeurde, na een horrorstory begint alles toch wel weer zijn gewone gang te gaan en er wordt een plekje voor me gevonden in een wagen richting Dushanbe, Khorog is op weg... ik denk dat die wagen geen volk genoeg had voor Dushanbe en dan in Khorog nog zou proberen. De wegen waren dus blijkbaar nog wel open. Eens in Khorog bleek dat de dag erna de president kwam en de wegen echt zouden gesloten worden... hmmm, wat doen, onmiddellijk vertrekken had ik geen zin in, en uitstellen zou ineens met twee dagen zijn... hmmm,.. laat ik erop vertrouwen dat ook dit wel weer goed zou komen... en ja hoor, de ochten erna, ik onmiddellijk naar de bushalte, allee, taxihalte, en er was wel degelijk vervoer, althans, toch die voormiddag... dus, ja, dan is het alleen nog een uur of drie a vier wachten... ze zeggen een uur, maar daar sta je drie uur later nog... wachten en wachten. Ik was wel content, mijn gok had gewerkt tot grote frustratie van mijn op geld belustte hoteleigenares... man man... met glunderende ogen zei ze 'geen transport vandaag' waarop ik antwoorde, 'jawel, ik kom van daar', toen ze dat doorhad, dat was niet onmiddellijk, vroeg ze haar geld, met een extra dollar voor het warme water... daar heb ik eens mee gelachen... Het moet ze natuurlijk wel pijn gedaan hebben, twee maanden geen toeristen, en dan kom ik... ze vragen 15 dollar en ik zeg 5 kan je hebben... en ze kunnen niet anders, want die 5 is beter dan niks. Ze heeft dan ook nog eens pech, wat geklaag over haar studerende dochter, het maakt bij mij weinig indruk, dat dat geld kost, dat kan wel zijn, maar als je meerdere kamers hebt die je kan verhuren dan is het duidelijk dat je niet aan de kant van de weg staat te bedelen, dan moet je dat bij mij ook niet komen doen.		</p>
		<p>Khorog, ik beken, het heeft wel iets aangenaams, maar zoals alles in Tajikistan, het is miniatuur... behalve de bergen, die zijn alles behalve miniatuur... die kwamen er ook aan... en daar stond ik op het dak van de wereld... en ik... keek naar beneden... Wel, het was indrukwekkend, dat is het minste dat ik er kan van zeggen, ik ben zooo tevreden dat dat uiteindelijk niet de mist is ingegaan vanwege een paar politieke spellekes... of nen drugsbaron en wat corruptie... het is moeilijk omschrijven maar de bergen hier, die zijn zo massaal, zo dramatisch, zo allesomvattend, je moet er geweest zijn om dat te begrijpen... met de taxi over een plateau van 3500 tot 4500 meter... bergen links, bergen rechts, steil omhoog, graniet of anders, zwart of met allerlei kleuren, rood, bruin, geel, groen, ... eindeloos, en in tussentijd, niets... helemaal geen teken van leven voor uren, alvorens dan toch in een stadje te belanden, een honderdtal huizen en voor de rest weer uren niets... 		</p>
		<p>Ik had dus mezelf een taxi geregeld, achteraf ben ik er wel van overtuigd dat ze me weer liggen hadden voor wat de prijs betreft... nu goed, ik zat daar en wat komen zou was zowiezo de moeite... eigenlijk zijn het vele uren die ik niet zou willen hebben missen maar waar ik eigenlijk ook niet echt iets van kan vertellen... doe een search met google naar fotos van de pamir en je zal me misschien wel begrijpen... het is wel een nadeel van niet met eigen vervoer te reizen, het probleem is dat men wacht tot de taxi helemaal vol zit vooraleer te vertrekken en dat als je ergens middenin de rit afstapt je misschien wel eens dagen zou moeten wachten vooraleer er een taxi passeert die niet helemaal vol meer zit... erg vervelend en dan ook de reden dat je niet veel meer kan doen dan door de Pamir reizen en dat zonder veel te bezoeken buiten de hoofdpunten, Khorog bij de start en Murgab er middenin. Dat is dan ook wat ik heb gedaan. Ik kwam na een lange dag mijn ogen uitstaren aan in Murgab, in het donker... ze hebben me daar dan aan een guesthouse afgezet en dat begon al goed... 15 dollar, ik laten horen dat ik mijn eigen tent bijhad en misschien wel 15 somoni zou willen betalen, wat 3 dollar is... uiteindelijk geregeld, geen eten, wel een bed... voor 4 dollar... nu, ik moet bekennen, hier in de Pamir is men de gastvrijheid zelve... niet betaald voor eten, maar ik kreeg het wel... een theetje en wat brood, met een beetje soep... en daar lag ik, waarschijnlijk de eerste toerist in maanden. Eigenlijk was het guest house een beetje een homestay, omdat ik 's avonds bij de mensen thuis in de leefruimte werd uitgenodigd om wat te zitten... zelfs het engelstalige nieuws werd voor me opgezet... nu goed, dat hoefde voor mij niet per se... al moet ik bekennen dat het nog eens deugd deed om effe de echte wereld te zien.		</p>
		<p>Murgab, veel opties waren er niet... vervoer weet je wel, ik zag er eentje... er zou een pas zijn op ongeveer 35 km van Murgab van ongeveer 4731 meter hoog... normaal ga je daar met een jeep naartoe maar ik dacht, 35 km, dat kan ik ook wandelen, de tijd had ik, en eigenlijk wou ik zowiezo niet te snel doorreizen want dan zou ik teveel tijd hebben in Kyrgyzie... en zo gebeurde... wel, tot op zekere hoogte... mijn gastheer had me een tip gegeven van hoe ik de korte weg over de bergen kon nemen, maar wat gebeurde is dat ik wel degelijk de zeer steile helling opklauterde maar dat ik daar niet zag hoe verder, zodanig dat ik 5 uur later al vrij uitgeput stond waar ik was gestart... effe iets eten, en dan via de gewone weg... en zelfs daar liep ik even verloren... het was niet simpel, maar wel telkens vriendelijke kontakten met de plaatselijke bevolking, al was het maar dat ze water uit hun put haalde om me van vers koud water te voorzien voor mijn lange tocht in de striemende zon in de hoogvlakten... en zo kwam ik beetje bij beetje toch in de juiste vallei terecht, en daar was het die overblijvende 30 km.		</p>
		<p>Ik geraakte die eerste dag niet waar ik moest zijn, tja, met een gigantische vertraging gestart, wat wil je... dus, tentje opgeslagen... man man, dat viel wel tegen, mijn tentje is goedkope rommel die eerder dient voor in de tropen dan voor in het hooggebergte, idem dito mijn tent, ijskoud, hele tijd ijskoude tenen, en mijn lijf bibberde soms ook, maar goed, heb het overleefd. De dag erna, te ver gelopen... aan een yurt gekomen de weg gevraagd, en dan krijg je onmiddellijk eten en een beetje thee, de yoghurt van yak melk was zeer lekker, de rest viel ook goed mee... achteraf bood ik een dollar aan, blijkbaar meer dan voldoende want ik kreeg prompt nog een paar kaasbollen toegestopt en nog wat brood... misschien volgende keer iets minder aanbieden... zij hielpen mij verder, althans, de verkeerde richting in... een tijdje later terug aan een yurt, ik vraag de weg, en onmiddellijk krijg ik weer eten en drinken aangeboden... het is hier wel sjiek met de gastvrijheid... maar goed, ik zat te ver... dus ik terug... een 5tal km, dus, waar ik eind dag 1 moest aankomen, daar was ik eind dag 2, het was koud, ik ben onmiddellijk in mijn bed gekropen, rond 18h.... en achteraf heb ik me wel effe een rund gevoeld dat ik niet had gevraagd in de yurt te mogen overnachten, dat doen toeristen hier doorgaans, maar goed, ik dus niet... had me wel beter op de nacht voorzien met extra kleren maar toch amper voldoende, in de ochtend zag ik dat mijn water in de tent was bevroren, net als de stromende rivier naast mijn tent... dat zegt voldoende...		</p>
		<p>Vroeg op, de eerste zonnestralen afgewacht om op te warmen en wandelen, naar de pas... hele wandeling en dan een supersteile helling met de constante vraag... ben ik hier wel juist of ben ik hier iets zeer doms aan het doen... echt steil, maar het bleek allemaal wel in orde, dat wist ik wel pas zeker als ik boven was... op 4731 meter, omringd door valleien en bergen, in de striemend koude wind... niet te lang blijven staan daar, al was het uitzicht wel de moeite... en dan de lange steile afdaling, nog altijd een beetje het idee dat ik mogelijk iets stoms aan het doen was, maar goed, ik zou er wel geraken, toch ergens... en met knikkende benen van vermoeidheid sta ik dan daar beneden aan de vallei, verder wandelen, nog eens de weg vragen aan iemand van een yurt, nog eens eten, ik aanvaarde enkel de yoghurt, en dan weer verder... jammer voor hen, ik ben als gast potentieel 5 dollar waard... de wandeling ging van de vallei naar een andere vallei, beeldig mooi, met een meanderende groen blauwe rivier omgeven door geel hoog gras met enkele groene eilandjes van gras en bomen... en dat allemaal omsingeld door de steile rotswanden... erg erg mooi, ik kreeg er de glimlach van op mijn lippen, kilometers lang... nogal een geluk, het was nog eens 22 kilometer, na de 9 die ik al deed... en dat was dan het deel na de pas... ik denk die dagen wel gemakkelijk aan 100 kilometer te zijn gekomen, geen wonder dat ik doodop was bij aankomst in Murgab, met voeten die helemaal open lagen, een blaar van 5 cm op 5 cm aan mijn hiel bijvoorbeeld... en daar staat dan mijn gastheer, klaar met eten, gratis... toch echt wel plezant... een fijne babbel en slapen...		</p>
		<p>De dag erna, wel, effe uitrusten in Murgab, misschien niet de beste keuze want op 20 minuten ben je erdoor en iets later bleek ook dat er nog niet eens internet was tijdens het weekend, er was 1 computer tijdens de week, niks was er hier, tis niet de plaats om te gaan wonen... dat gaf ook de knappe dochter des huizes toe, die zou veel liever in Khorog wonen, in mijn ogen ook een saai hol, maar daar is toch die ene bar en daar is overal internet... dus, daar een beetje rondgehangen en kleren gewassen... de moeder des huizes stelde voor dat de dochter mijn kleren wel zou wassen, maar dat heb ik toch maar geweigerd... en dat was mijn rustdag... jammer genoeg, de dag erna, geen vervoer naar Kyrgyzie... niks, dus, nog een rustdag... dat is duidelijk een rustdag teveel, en daar lag ik dan, in een saai stadje waar niks niks niks te doen was... je kan er naar de markt, een drietal rijen van een honderdtal meter bestaande uit containers, oude treinstellen, en wat dan nog waar dan huisjes van waren gemaakt, winkels eigenlijk, en er waren drie eetplaatsen... echt saai, ik heb die extra dag meer in mijn bed gelegen dan iets anders... en ik was dan ook best content dat ik 's avonds een japanner zou tegenkomen... toerist nummer twee, ik had er al een tijdje niemand meer gezien, en nog meer sjans... iets later nog een drietal israelis... niet dat dat op zich meer sjans is maar dat wil zeggen dat de taxi vol zat, wel, 1 persoon te veel zelfs, maar goed, de dag erna in de vroegte konden we verder... naar Osh, Kyrgyzie... ik content, want het was echt tijd... het vervoer hier in Tajikistan is en blijft toch wel het probleem voor toeristen zoals ik... geen wonder dat je hier veel fietsende toeristen ziet... maar ook dat heeft met al die bergen en de komende sneeuw duidelijk haar beperkingen.		</p>
		<p>Dit rit uit Tajikistan op zich ging over de hoogste pas, met een hoogte van 4500 en nog iets meter... de bergen waren zoals voorheen, we passeerden meren... en op het einde, dan kwam er nog een grensovergang, wel, ik weet niet wat dat was... maar het ging traag, bijzonder traag... en dan heb ik het niet over het uitladen van de bagage, dat moest ik uiteindelijk niet doen omdat ik een toerist was, enkel de plaatselijke bevolking, veel drugs in deze streeks... niet voor consumptie maar voor de uitvoer... maar wat er daar allemaal gebeurde, wie zal het zeggen, drie etappes van paspoort afgeven en wachten, en ook de permit om de pamir te bezoeken want dat is iets dat je appart moest betalen... maar goed, na lang wachten en intensief proberen uit te vinden waarom dat allemaal op die manier verliep waren we uiteindelijk officieel uit Tajikistan...		</p>
		<p>Als ik er nu op terug kijk... Tajikistan, wel, het is toch wel supercool... de mensen zijn nog niet echt gewend aan de toeristen, enkel de taxichauffeurs... die duidelijk wel... maar je wordt er gemakkelijk uitgenodigd, getrakteerd, mensen zijn nieuwschierig, heten je welkom... noem maar op, echt fijn, en de bergen... de bergen zijn echt de moeite... jammer dat het vervoer zo duur en moeilijk is... het is misschien niet onmiddellijk het land dat ik de gemiddelde toerist aanraadt maar het is (en dat zou zo blijven) wel mijn favoriete land in de regio. Geef er me nog twee weken, en ook die zou ik waarschijnlijk vol krijgen, iets wat ik niet zeg van veel landen van dit formaat. Maar ook deze ervaring is weer voor het geheugen, en een nieuwe stond voor de deur, op naar Kyrgyzstan, die beschrijving volgt later.		</p>
		<p>W.		</p>

	</div>

</div>

<br><br>

</body>
</html>

