<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2015: Southern West Africa</title>

</head>

<body>

<div class="container">

	<div class="col-md-9">
	<br/>
	<br/>

		<p>
		Bijna in Matatiele, even warm en koud, rund dat ik ben, gewoonweg mijn schoenen vergeten in Lesotho. Het is mogelijk van terug te rijden, eigenlijk zouden we het moeten doen, ook mijn steunzolen ben ik anders kwijt, damn, wel, vervelend en dom. Had de weg terug normaal geweest, maar het zou een slechte weg terug zijn, berop, en dan opnieuw de grensovergang. Grmpf... uiteindelijk beslist toch maar door te rijden en de eerste stad in om schoenen te gaan kopen. Wel, eigenlijk was het een beetje de verkeerde keuze maar goed, ik heb nu dan wel ineens nieuw schoenen. Het heeft wel wat voeten in de aarde gehad. Het is niet enkel zo omdat ik meer dan een paar winkels ben binnengegaan, maar ook dat toen ik moest betalen dat blijkbaar niet ging met een kaart, wel, dat leek zo, ze stuurde me naar een automaat maar daar kwam niks uit, dan maar naar een andere winkel waar de eigenaar zich verontschuldigde en liet weten dat het uiteraard wel mogelijk we met een kaart te betalen. Niet iedereen is hier mee met de moderne techniek. Ik had mijn schoenen, meer omdat het sjieke schoenen waren dan dat het wandelschoenen waren maar goed, ik had er, dus ik moest niet perse op mijn slippers verder, slippers die ondertussen ook met een veter werden dichtgehouden. Matatiele, het was enkel om schoenen te kopen maar eigenlijk had het wel een fijn sfeertje. Ik ga ervan uit dat er niet echt iets te doen was maar het was groot genoeg om interessant te kunnen zijn, met cafeetjes en winkels, zelfs enkele pleintjes. Nu ja, de hele opzet van niet terug te keren om mijn schoenen te gaan halen had ook iets te maken met die avond nog ergens te geraken om te gaan wandelen de dag erop. Dus, niet te lang rondhangen, verder rijden.
		</p>
		<p>
		Ok, we willen er niet te lang over doen, wel, dan neem je best niet de kleinere wegen, dat is ook snel duidelijk. Bezaaid met stenen, sommige vrij groot, en af en toe wat kuilen, het was er niet altijd even simpel rijden in het midden van niks, en vooral, het ging traag. Af en toe staat daar dan een grote boerderij, volgens mij bestaan die wegen ook enkel omdat die boerderijen daar staan. Er waren als ik me goed herinner zelfs een paar dorpjes, of toch een paar huizen die samen stonden en die geen boerderij waren. Het was vrij snel duidelijk dat de omweg de betere weg was en het deed dan ook deugd terug op de geasfalteerde weg te komen. We mochten niet teveel tijd verliezen of er zou die dag niet meer gewandeld worden. Maar goed, opnieuw de kleinere wegen op, maar hier hadden we geen keuze, het was de weg naar Bushmen's Nek. Het idee was van daar de grens over te steken naar het nationale park dat we hadden gemist in Lesotho, maar dat bleek niet zo voor de hand te liggen. Nu ja, je kan uiteraard niet alles hebben, en de natuur van vlak achter de grens zal ook wel niet zo heel veel verschillen van de natuur van vlak voor de grens in dit grensoverschrijdend nationaal park. Dat kereltje bij de registratie zag het niet gebeuren dat we tot in Lesotho zouden kunnen gaan, mogelijk omdat het hem dan teveel moeite ging kosten, en hij ging er ook vanuit dat we die dag niet meer tot aan de grot zouden geraken die het einde van de sjiekste wandeling zou betekenen. Veel wist hij niet te vertellen, soms jammer dat ze van zo weinig op de hoogte zijn, en wij weten ook van niks. Maar goed, we wisten wat de top wandeling er zou zijn, we hadden een tent bij, dus, we zijn gewoon die vooravond nog vertrokken onder het mom van -we zien wel-.
		</p>
		<p>
		Het begon snel goed, we waren nog geen 100 meter ver en we wisten eigenlijk al niet zeker meer welke kant op. Nu ja, we hadden een gps en wat blijkt, ons wegje stond erop. Toch wel fascinerend hoe zo een gps systeem werkt en er in slaagt van al die kleine wandelwegskes te detecteren. Vandanaf is het dan ook kinderspel, we wisten waar we naartoe moesten, dat was nu gemarkeerd, en we wisten waar we zaten. Vlotjes te bewandelen, en mooi. Het heeft even geneigd naar regen, maar dan toch weer niet helemaal. Tot dan toe was er eigenlijk amper een druppel gevallen, in tegenstelling tot wat het weerbericht twee weken geleden had beloofd. Voor we er erg in hadden waren we al aan de waterpoelen, een beetje het eindpunt voor ons, als we de kerel aan de ingang moesten geloven. Het werd inderdaad wel al een beetje laat maar het was nog veel te vroeg om te stoppen, dus toch maar door. Met de kaart in het achterhoofd werd het ook steeds duidelijker dat we het in principe nog wel konden halen, als alles meezat, dus de motivatie steeg om toch een tandje bij te steken. Nu, het was afzien. Gaandeweg werd het meer en meer stijgen, heel steil. De natuur errond was naarvenant, spectaculair, rotsig en groen, maar het was puffen. Gaandeweg werd het ook duidelijker dat we bijna geen andere optie hadden dan doorwandelen en er voor te gaan, al was het maar vanwege de sterke rukwinden, ik zou niet hebben geweten waar we onze tent zouden kunnen opslaan. De klok tikte, wij puften, maar het eindpunt kwam ook dichter. Op de valreep als het ware bereikten we de grot, behoorlijk kapot van de intense wandeling, een goeie 2.5 uur. De twee kerels die er al waren hadden er 4 uur over gedaan, op hun gemak uiteraard. Succes.
		</p>
		<p>
		Het was misschien effe een tegenvaller dat we er niet alleen waren, maar uiteindelijk dan toch ook weer niet. Niet zozeer omdat we wat biltong konden proeven, verschillende soorten, maar het waren zuid-afrikanen, en dat was wel een interessante babbel over de veiligheid en het leven in Zuid-Afrika. Toch wel verassend hoe gemakkelijk ze hier zelf beginnen over de veiligheidsproblemen, ook verassend te horen dat volgens hen iedereen die echt weg zou kunnen er al minstens aan gedacht zou hebben, simpelweg vanwege de grote misdaadproblemen. Wel, interessant maar niet geruststellend. Een andere bedenking, ook kwestie veiligheid, was van een hele andere orde, ze lieten eigenlijk uitschijnen dat het toch niet altijd voor de hand lag wat wij deden, in de namiddag nog gaan wandelen, blijkbaar is het hier niet in alle opzichten veilig, storm komt in de namiddag naar het schijnt soms op een paar minuten opzetten en kan heel hevig zijn, onze 20 euro tent zou er mogelijk niet tegen gewapend zijn volgens hen, hij zou het niemand aanraden. Interessant om weten, zo zie je de naieviteit van de toerist in volle glorie, geen wonder dat het voor sommige soms wel eens mis afloopt. Interessante babbel. Heel erg lang moesten we wel niet zeveren met elkaar, in de bergen als het donker wordt ga je vroeg slapen, dan kan je ook weer vroeg op. In de ochtend nog een koffietje gekregen en we konden er weer tegen. Toch wel fijn, in de natuur wakker worden, niet dat je er geen prijs voor betaalt want thuis in een bed slaapt veel beter, maar je voelt dan toch hoe je echt wel weg bent van het gewone leven. En als je zo ver weg, vlak bij de grens met Lesotho, technisch gezien blijkbaar zelfs in Lesotho, in de vroege ochtend opstaat, dan sta je ook onmiddellijk middenin de natuur, boven op de bergen, met ver zicht over de groen valleien, met enkele meertjes rondom. Het was tijd om te dalen, zelfde weg terug. Nog enkele groepjes bavianen gepasseerd en ons gewassen in de twin pools waar we initieel dachten te overnachten. Fijne tweedaagse.
		</p>
		<p>
		Tijd om weer verder te trekken. We hadden nog iets gelezen over de van Heyningen's Pass in Injisuthi. Nog een heel eind. Deze keer waren we iets minder geneigd zomaar door het midden van niks te rijden, al zou het misschien wel beter geweest zijn, want we zijn ver omgereden. Het eerste stuk was niet ver, tot in Underberg, aangeraden maar eigenlijk niet meer dan een aantal gesloten winkels op zondag met wat huizen rond, en gelukkig, een supermarkt die open was. Geen plaats om te blijven maar wel prima om even op adem te komen en iets te eten. Het zou nog een hele weg worden, van smorgens vroeg tot uiteindelijk iets voor het donker zou worden. Afstanden hier zijn toch wel groot, en in dit geval was de weg zelf ook niet echt bijzonder, we zaten niet meer in Lesotho, in de bergen, nu zaten we in het laagland en te ver van de bergen af om ze te zien. Dat veranderde bij het naderen van Injisuthi, prachtige bergen, maar wel ene beetje zoals de dag ervoor. Dat is uiteraard waarvoor we komen. Het stadje dat we er net voor doorreden was niet iets waar je lang zou willen blijven rondhangen, ondanks de enkele uitzonderingen toch eerder arm, grauw, vervallen, ... maar stoppen moest niet, we zouden het ook vandaag nog net gaan halen, al was het laatste stuk ook weer geen sinecure. De receptie was gesloten maar ze hebben dan ons toch nog verder geholpen met de informatie die we nodig hadden en dan was de dag weer om. En hier was het dan het moment waarop het even tegenzat, de wind was sterk maar nu kwam ook de regen stillaan zijn zeg doen. Die nacht was het dus hopen dat de tent het zou houden. En de ochtend, wel, overal mist. Door de mist en door de motregen zijn we dan de pass opgegaan, het zal wel niet verbazen dat het uitzicht niet echt fantastisch was, tja, soms zit het tegen. Nog een geluk dat de wandeling zelf wel cava was, eerst en vooral veel korter dan wat in het boekje stond, en ten tweede ook deels door het bos, wel, het was wel plezant, maar hadden we dit geweten, dan zouden we er nooit die omweg voor hebben gemaakt. De dag erna moesten we grotendeels terug van waar we kwamen, dat had ook andere gekund. 
		</p>
		<p>
		Maar ook hier zijn de mensen weer vriendelijk. Bij de receptie hebben ze voor ons nog zitten rondbellen naar het andere nationale park om te informeren naar prijzen. Het zou tof zijn te weten dat we niet weer een hele omweg maken om er niks te kunnen doen. Alweer een tegenvaller. De wandeling die we wilden maken in het nationale park, die bestond niet, wel, ze bestond wel maar die zijn lang op voorhand uitverkocht en je zou er zowiezo voor moeten overnachten in het park zelf wat niet altijd de goedkoopste plaats is, kan je verwachten. Voor mij was dit dan ook niet het ergst nieuws, als het wel had gekund maar heel erg duur was, dat was erger, nu kon het niet, geen optie, dus alternatieven zoeken. We hadden nog een hele rit, het zou nog twee dagen duren vooraleer we zover zouden staan. Eerst Pietermaritzburg passeren om wandelschoenen te gaan kopen. De schoenen die ik had zinde me wel, maar na 2 minuten wandelen was ik doornat. Daarna verder. Dit keer zijn we er niet geraakt. Wel, in zekere zin wel. We hadden een adres dat ons werd aangeraden, de Zinkwazi lagoon, maar ik vond dit soort van lodge/resort misschien toch wel wat duur met zijn 160 voor een tent, tja, het was nu zo, toen we er aan kwamen hadden we een hele dag auto achter de kiezen waarvan hele stukken met druk verkeer. En het was er wel mooi, tropisch, opnieuw een verrassing voor mij, dat had ik hier nog niet gezien en ook niet verwacht. De bomen deden me meer aan Zuid-Oost Azie denken. En met onze tent en auto stonden we er middenin. Het was op sommige plekken toch echt wel al wat vervallen en in zekere zin zijn prijs echt niet waard, het restaurant was duidelijk van een beter niveau, mensen van buiten de lodge, locals, kwamen er ook eten. Ik ben niet zeker of er ook echt mensen sliepen, buiten ons.
		</p>
		<p>
		Tja, dan zit je eens in iets dat wel mooi oogt, maar dan blijf je er niet, toch niet lang, die ochtend, opnieuw onderweg. We hadden nog wel wat te gaan, al zou dat afhangen van waar we zouden slapen, dat was weeral niet echt duidelijk. Eerst was het St. Lucia, het stadje bij de wetlands van iSimangaliso. Wel, eigenlijk was het eerst Mtubatuba, inkopen doen. Wel, als je van een of andere camping, of lodge komt en dan sta je iets daarna met je twee voeten in een echte zwarte stad, dan voel je dat. Onmiddellijk gaat de radar aan, het besef dat als je de auto even laat staan er iemand mee zou kunnen vertrekken. Wellicht is dat allemaal niet zo, maar het voelt zo wel. Overal zwarten, veel volk op straat, daar vlak bij de winkel in Mtubatuba, de winkel zelf waren ze aan het verbouwen, dat hielp allemaal niet aan dat gevoel. Ok, toegegeven, ik heb iemand blank gezien, de eigenaar van een winkel, maar dat was echt alles. Daarna verder, op zoek naar nijlpaarden. De wetlands, naar het schijnt leven ze daar in veelvoud, en je ziet ze ook als je de boottrip doet. Zelf had ik er van dichtbij gezien, dus voor mij hoefde het niet. De rest van de wetlands, wel, je had het strand, ok, check, en dan had je ook nog een drive in een of ander natuurpark waarbij je je toch afvroeg wat dat met wetlands te maken had. Er waren beestjes, dat wel, en de rit was wel aangenaam, wellicht omdat we op dat moment nog niet in een echt wildpark waren geweest. Tja, zo heel lang zijn er er niet geweest, er eens door gereden, op en neer. De nijlpaarden hebben we zo wel gemist, misschien was dat de verkeerde keuze. Daarna verder, nog slaapplaats zoeken, en alweer gebeurde wat we op zich wel wilde vermijden, het werd donker en we waren er nog niet. Het is niet dat we te lang in St. Lucia waren gebleven, een of andere ministadje dat bestond omwille van de toeristen, nee, het was ook niet dat we ons vastgereden hadden in het strandzand, wel, eigenlijk wel maar we zijn er uiteindelijk uitgeraakt met wat hulp, iemand die er hoopte iets aan over te houden maar dat viel tegen... blijkbaar was het weer niet zo heel goed ingeschat hoe ver het nog zou zijn. Vooral als dan de laatste vijf kilometer of zo nog op echte gravel was, met grote keien, in het donker. Toen de vrouwenstem bij aankomst aan de parlefoon eerst te kennen gaf dat we er niet konden blijven was het wel effe slikken, maar goed, dat zal misschien een misverstandje geweest zijn want het was geen probleem om onze tent er op te slaan, in een prima zaak... 
		</p>
		<p>
		Het was dus opnieuw laat, maar de dag was gevuld, nog effe eten en dan de tent in, ondertussen duidelijk minder koud dan toen in de bergen. Wel, de ochtend erna zou het vroeg op zijn, dan was het beestjes kijk dag. Geen idee wat we daarna zouden doen dus het idee was voor alle zekerheid toch maar alles op te breken en mee te nemen. Ver was het wel niet, toch niet heel ver, Hluhluwe national park. Als we betalen voor een volledige dag, dan zijn we er een volledige dag. Dus, vroeg vroeg op. Het begon vrij snel intens te worden, niet zozeer voor de beestjes, maar het was hier niet overal even simpel om te navigeren met een ford fiestake. Dan sta je daar met een 30 percent hellingsgraad en stenen zo groot als een twee vuisten... ga daar maar eens vanaf, het heeft lang geduurd, ik had er stress bij, de auto wil je natuurlijk niet in de prak rijden. Behoorlijk intens, jammer dat er geen beestje waren tenzij ver weg. Dat veranderde een goed uurtje daarna wel, het was zover, voor de eerste keer in mijn leven een neushoorn gezien, en wat voor een, gigantisch beest, vlakbij, jammer dat ik vooral zijn kont heb gezien, maar wat een fort. Ik had al heel wat beestje gezien, maar zeker de neushoorn en de hyena stonden nog op mijn lijstje, en de luipaard. Nu ja, ik moet bekennen dat ondanks dat ik eigenlijk zo geen wildpark wilde doen het toch wel plezant was, dieren spotten. En toch ook wel verrassend hoe die dieren soms uit het niets lijken te voorschijn komen. Je passeert ergens in een doodlopend straatje, keert na een paar minuten terug en plots sta je oog in oog met een troep olifanten, eentje ervan op maar een paar meter van je. En wat ken ik van beesten, dan is het toch effe alle focus op wat er aan het gebeuren is. Nu, op zich bleef de mogelijke schade aan de auto wel een grotere zorg. Bijvoorbeeld, er is een plas, geraak je daar door ? Wel, je zit hier in een park met leeuwen, ik denk niet dat het de bedoeling is dat je efkes gaat proberen. 
		</p>
		<p>
		Goed, het was een dag van rondkrossen, en van beestjes zien, hier en daar, veel paarachtigen, en na een tijdje ook veel neushoorns, daar verdween dan ook de fascinatie, na een tijdje had je meer het gevoel van, oh, rij maar door, het is maar een neushoorn. Toegegeven, het blijft wel cool als je op maar een paar meter van zo van die koeien staat. Met wilde beesten moet je wel opletten, dat is duidelijk. Bij het middagmaal kregen we plots door dat er een aap in de auto zat, bij ons eten. Wij zaten aan een bankje, iets verder... dus snel kabaal maken en de aap springt weg, maar wat er toen gebeurde had ik niet zien aankomen, de koffer was ondertussen dicht maar die aap maakte aanstalde om aan te vallen, mijn onderbeen groot dat beest, maar ik was toch niet op mijn gemak. Soit, het was uiteindelijk geen probleem. De natuur was er ook wel cava, al had ik ooit gelezen dat het er niet zo interessant zou zijn. Misschien een van de grootste meevallers was wellicht dat we twee wilde honden gezien hebben, ook gigantische beesten, blijkbaar met uitsterven bedrijft, the wild spotted dog. En wat ook opvallend was, we hebben daar een hele dag zitten rondkrossen en gaandeweg wel wat beesten gezien maar savonds waren blijkbaar bijna alle beesten samengetroept, massas beesten samen, misschien wel 50 olifanten, grote hordes van al de rest, het was alsof al die beesten savonds hadden afgesproken, dus als je daar pas om 4 uur toekwam zou je in principe om 5 uur kunnen vertrekken en meer beesten gezien hebben dan dat wij voor 4 uur hadden gezien. Het was een lange dag, maar ik was er wel content van, zowel in het HluHluwe als in het imfelozi deel geweest. Sommige beweren dat je hier minstens drie dagen zou moeten zijn, wel, dat vind ik niet, content van de dag maar het was dan ook ineens goed geweest, ik heb het gevoel dat we meer dan 70 van het terrein zijn gepasseerd. Het zuidelijke deel dat we eigenlijk wilden doen, maar dan tevoet, dat hebben we niet gedaan. Op internet is men er laaiend enthousiast over en het is maanden op voorhand uitverkocht, maar het is naar het schijnt niet echt de manier om beestjes te zien, dus tja, we hadden toch geen keuze, daar zijn we dus niet geraakt en dat is voor mijn part ok. Zo is het uiteindelijk nog een iewat goedkope safari geworden, veel goedkoper dan de safari die ik ooit in de Masai Mara van Kenya deed. Het was al laat, en dus toch maar terug naar waar we gisteren geweest waren, daar was het goed, weer terug bij donker, eten en slapen. De dag erna zou het weer een heel eind worden, het was stilaan Swaziland tijd. 
		</p>
		<p>
		Alweer een vlotte grensovergang. Ze vragen dan wel de koffer open te doen, bij ons volgestouwd. Ik nodig hen vriendelijk uit van er eens in detail door te gaan met de duidelijke boodschat dat het geen pretje is van door die vuile rommel heen te ploeteren, het hoeft ook niet. De grens ligt hier ook wat middenin natuurgebied heb ik de indruk, en daarna is het Swaziland. Je zou bijna denken dat het hier toch wel wat armer is, wel, afgaand op de plaatsen die we in Zuid-Afrika hadden bezocht. Wat wel ineens ook opvalt, hier is een bussysteem. Er is amper bewoning, maar er staat daar dan wel volk te wachten langs de baan in een bushokje. Dat is in Zuid-Afrika toch voor een stuk anders, geen uitgebouwd openbaar vervoer, of ik heb het gemist. Hier in Swaziland is dat wel in orde. We rijden rustig door tot het eerste stadje waar we iets zouden gaan eten, Nhalango. Wel, stadje, niet enkel in Lesotho is alles miniatuur, dat is hier duidelijk ook. Vier straten en je hebt het gevoel dat je door de stad bent, het lijkt meer op een paar winkels waarrond er nog een paar huizen zijn gebouwd, en iets verder is het een puinhoop. Het busstation was nog net goed bereikbaar maar vlakbij lag de weg er al behoorlijk slecht bij. Goed, voor ons was het gewoon efkes iets vinden om te eten, en dat was nog niet eens zo simpel. We hebben wel iets gevonden, alweer ergens met een pool-tafel, wat jeugd en dat was het dan. Het was behoorlijk veel dat we kregen, simpel, uiteraard, maar toch ook wel smakelijk. Dat is hier een beetje de constante in het eten, het valt mij dus eigenlijk doorgaans wel mee. Maar zoals het goed was de stad, aheum, binnen te rijden, zo was het goed de stad buiten te rijden.
		</p>
		<p>
		Onderweg zou het een mooi stukje rijden zijn, met bergen geflankeerd, een stromen die komen en gaan. Jammer, daar hebben we niet veel van gezien, bijna niks eigenlijk, tot dan hadden we vrij veel geluk met het weer maar dat keerde zich nu in volle glorie tegen ons. De regen viel met bakken uit de hemel. Klagen moet je dan misschien ook niet te hard, uiteindelijk zit je in de auto io weg naar ergens, en dan maakt regen minder uit dan dat je in een natuurpark zit, of op wandel. Gelukkig dat af en toe een glimps op te vangen was van waarom ze ons dit stukje weg hadden aangeraden, maar veel was het niet. Nu, Swaziland is niet echt groot en het duurde dan ook niet al te lang vooraleer we in Ezulwini waren. Wel, wat dat is, dat weet ik nog altijd niet. Het stond aangeraden als het ding te doen, maar er is daar niks, wel ok, een groot winkelcentrum, maar het leek alsof je hier een paar straten had, en heel wat open ruimte maar daar eigenlijk amper iets in. Wel, er was het King blabla memorial park en jawel, de parlementaire zetels, als ik het goed heb begrepen. Maar echt, als dit een must see stad in Swaziland is, dan kan het niet anders of we zijn er snel door. Wel, dat waren we eigenlijk ook. Eerst effe in de hostel gaan zien, maar dat was toch behoorlijk duur en er was amper iemand, en dat in een saai stadje, misschien toch maar proberen in het Milwane nationaal park zelf, dat kwam ook aangeraden. Wel, we hadden sjans. Er was daar een slaapzaal in het park voor ongeveer dezelfde prijs als in de stad, en we waren er alleen. Dat is dan ineens een goedkope kamer. Je ligt dan ook in een nationaal park en dat houdt in dat je gerust daar beesten ziet voorbij komen, geen leeuwen want die zijn er niet, en geen nijlpaarden, die hebben daar niks te zoeken, maar van die paardachtigen zie je er wel eens. Het was dan uiteindelijk toch stiekem al een beetje laat geworden, en het was zo weer een lange reisdag geworden, nog effe iets koken en het was dan eigenlijk weer tijd om te gaan slapen. 
		</p>
		<p>
		Het regende en regende. Afwachten of we de ochtend erna met de auto het park zouden doorkomen. Het zag er niet zo heel goed uit in de ochtend. Dus, eerst naar de hoofdstad, Mbabane. Het moet gezegd, in verhouding met Ezulwini is Mbabane echt wel groot, maar tot daar, want ook daar is niet veel. Hier is het winkelcomplex gewoon veel groter, zijn er zelfs een paar van, en is er iets meer rondgebouwd. Nu goed, in vergelijking met vreemd Ezulwini was het echt wel groot. En toch, als je daar bent, je zou niet echt weten waarnaartoe, wel, behalve dan naar het winkelcentrum. We zijn er even buiten geweest en het leek eerst maar een saaie boel, maar gaandeweg dan toch een paar straten die best wel plezant waren en waar we dan ook iets gaan eten zijn. Een paar uur, tis niet veel maar volgens mij wel genoeg, en hoe dan ook, ik ber er geweest. Dus, op tijd terug in Milwane en ondertussen was de zon er terug, alles komt zo in kannen en kruiken. Milwane is eigenlijk vooral een wandelpark met beestjes en het was de missie nijlpaarden te vinden, dus, dan ga je het nijlpaardenpad op, een wandeling van een 7tal kilometer. Wel, plezante wandeling, maar zonder nijlpaarden, misschien hebben we enkele topjes van neuzen gezien, misschien niet, ik denk van wel. Krokodillen en schildpadden in het water wel. Jammer dat er die avond wel iemand in de slaapzaal was gesukkeld, we waren niet meer alleen. Dat maakt dan wel dat we iets of wat sociaal zijn geweest, wat niet altijd zo is, we hebben in ieder geval niet meegedaan met de barbeque van al de andere toeristen, bij ons is het eigen pot, en ik vind dat zo prima. 
		</p>
		<p>
		De ochtend erop, weer platte band. Het is met van die onverwachte gebeurtenissen dat je altijd op een andere manier ergens doorreist, nu, op zoek naar iets dat onze band kan maken. Geloof me, in een land als Swaziland verwacht je dat om elke hoek wel iemand zit die dat doet, maar dat bleek verre van zo te zijn. Wij op en neer op de hoofdweg, op verschillende plaatsen de vraag gesteld, maar het was blijkbaar geen gemakkelijke vraag, ze stuurde ons van hier naar daar en als we dan uiteindelijk bij een plaats belanden waar het inderdaad zou hebben gegaan, in een aftandse garage, dan is die gesloten. Nu ja, dan de toeristendienst in en die vond er eentje in de gele gids, jawel, op een 20 tal kilometer verderop in een andere stad, in Manzini, misschien wel de grootste stad. Goed, met onze reserveband gaat dat ook, en eens daar was het vrij snel gefixt. Toch wel straf hoe snel hier iets moeilijk wordt en hoe je dan daar tijd mee verspeeld, maar goed, het was op onze weg naar het volgende natuurpark, Hlane, waar de leeuwen zitten. Dus, het is niet dat we er voor moeten rondrijden hebben. Had ik al gezegd dat het hier klein is, het zou dan ook niet lang genoeg duren vooraleer we in Hlane zijn, te vroeg zou vervelend zijn want wat doe je in een natuurpark als het te laat is om op safari te gaan. Dus, toch nog efkes naar Siteki. Alweer een stadje dat volgens mij enkel bestaat omdat er ooit een paar winkels zijn gebouwd. Een straat met winkels en voor de rest op het eerste zicht althans amper iets. Goed om nog wat sterke drank in te slaan, dat wel, en wat eten voor in het nationale park, je wil in zoiets niet verplicht zijn om in het restaurant te gaan eten. We waren er nog te vroeg, maar goed, effe aan de waterpoel zitten waar je in de verte nijlpaarden zag en even op safari om snel door te hebben dat het met onze auto toch niet echt zou gaan lukken. 
		</p>
		<p>
		Leeuwendag. Ietwat onder sociale druk heb ik me dan toch laten verleiden tot een safari met een jeep, en nog een 7 tal andere toeristen. De hoofdzaak daarbij was dat wel leeuwen gingen zien, en die hebben we ook gezien, van vlak bij, verschillende, maar de hele tijd voelde het toch eerder aan als een dierentuin dan als een natuurpark. Hluhluwe was wel iets anders, niet enkel het verschil in grootte maar ook het gevoel dat je er kreeg, met enkele hebben waar dan de ene soort zat en iets verder nog wat hebben met andere soorten, begrijpelijk want sommige soorten wilden ze beschermen, van stropers maar ook van roofdieren, maar voor ons gaf het toch maar een kunstmatig gevoel. Eigenlijk was het niet echt een al te beste keuze van naar Hlane te komen. Het was eigenlijk ook helemaal niet het plan, maar soms groeit het plan tijdens de reis en niet altijd draait dat dan goed uit. Het was, volgens mij, simpelweg veel te duur voor wat het was. Misschien had Mkhaye nationaal park de betere keuze geweest, of Mlawula al zag dat er van ver ook niet zo interessant uit. Nu ja, soms zit het niet mee, en het was dan wel te duur, het is niet dat het echt slecht was, en we hebben leeuwen gezien, al had ik die al wel gezien. En dan terug westwaarts, maar via de noordgrens. Je passeert zo wel eens een dorpje, hier is echt niks te zien. Af en toe misschien iets als je echt teveel tijd hebt, misschien iets om te gaan wandelen. Wat het Sand River Resort nu eigenlijk was zullen we bijvoorbeeld nooit weten, het leek misschien wel iets van ver. Piggs Peak door, ook aangeraden, al weet ik ook daarvan niet waarom, weer wat winkels met daarrond een paar straten met huizen en vanaf daar dan heel wat verval. 
		</p>
		<p>
		Malalotja, daar gingen we nog een laatste wandeling doen in Swaziland. Zo gingen we ook aan vier dagen komen, net zoals in Lesotho. Het was in eerste instantie evenzeer een plaats om goedkoop te overnachten, want hier in Swaziland, en daar is het toch wel wat uniek in, hier zijn de nationaal parken dikwijls de goedkoopste plaatsen om te slapen, toch als je met een tent rijst of eventueel in de auto zou slapen. Je betaalt hier wel iets meer als je ook de nacht in het park doorbrengt, maar je slaapt er dan voor de rest wel gratis. Drinken ging van de rivier. De perfecte plaats voor een tweedaagse, nu ja, laat vertrekken en vroeg aankomen is misschien technisch niet echt een tweedaagse. De groene heuvels zijn wel iets voor mij, verzichten, glooiend groen, af en toe een beetje stijgen en dalen, en misschien minder tof maar op een moment ook serieus dalen, de valei in. We zijn er wel een paar keer verloren gelopen en waren alles behalve zeker dat we wel goed zaten met moment, maar het kwam goed, tot aan de rivier, met voeten die pijn deden van de steile hellingsgraad, en verder en verder, en dan ergens langs de rivier het tentje opgeslagen, niet ver van de grens met Zuid-Afrika, alleen, in het midden van niks. Het had wel iets, misschien niet echt de tofste gedachte dat als men je iets wil aandoen, daar heb je geen verweer, uren ver verwijdert van alles. Iets koken, slapen en terug de berg op. Fijn, jammer dat we amper beesten tegengekomen zijn, wel, het is te zeggen, ik had er eigenlijk geen verwacht maar achteraf bij de receptie bleek dat we blijkbaar olifantenstront hadden gezien, en er zat nog wel meer, we hebben enkel een paar bavianen gezien. Tja. Fijne madam, trouwens, aan de receptie. Ze hoorde dat het niet zo simpel was geweest de weg te vinden, en daar zou ze wel iets aan gaan doen, iemand sturen om het te controleren. 
		</p>
		<p>
		Voor vertrek nog even gebruik gemaakt van de camping op het terrein. Daar wil je dus niet zitten, ok, je hebt er wel iets dat voor een douche kan doorgaan maar alles is kapot en vervallen, geef mij dan maar er volledig voor gaan en in het midden van de natuur gaan staan. We hebben er ons een beetje kunnen wassen, iets gegeten en dan was het tijd om stillaan naar Zuid-Afrika te keren, met een kleine omweg langs de Maguga Dam, dammen hebben ze hier op verschillende plaasten, nog eens langs Piggs Peak en dan de doorsteek naar Barberton. Die doorsteek, we wisten weer van niks, die was niet zo simpel, de weg met momenten steil en vooral ook bezaaid met stenen, traag traag, op weg naar Bulembu. Blijkbaar was dat dorpje op de grens, een spookdorpje na de teloorgang van de mijn als ik het goed begrijp, blijkbaar was dat ook een toeristisch attractie, of toch zoiets, bij ons lag het gewoon op de route. En dan was het weer tijd voor een grensovergang. We waren alleen, dat heb je in van die grensovergangen die alles behalve voor de hand liggen. Het was gedaan met Swaziland, maar ik had er toch zeker niet echt het gevoel bij dat ik in Lesotho had, ik had niet het gevoel dat we er langer hadden moeten blijven, of meer hadden moeten doen en zien. Eigenlijk was het tijd om te vertrekken. En als je zou beslissen om er niet naartoe te gaan, dan mis je volgens mij niet echt veel, al blijft het simpele feit dat het een ander land is, en dat is het in vergelijking met Zuid-Afrika, toch iets de moeite waarde maken. 
		</p>
		<p>W.		</p>

	</div>

</div>

<br><br>

</body>
</html>

