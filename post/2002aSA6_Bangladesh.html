<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2002 Southern Asia</title>

</head>

<body>

<div class="container">

	<div class="col-md-9">
	<br/>
	<br/>
	
		<p>Dus, weeral een grens overgestoken, en dan begint het weer. Heel wat mensen boden mij een bus aan naar Dhaka, maar ik had in de lonely planet gelezen dat je best anders te werk ging als je wou geld besparen, iets wat ik zowiezo al had gedaan door niet vanuit Kolkata met de toeristenbus te komen, dus ik met het lokale vervoer naar de eerstvolgende stad en daar de bus op, een interessante maar lange rit verder naar Dhaka, en wat een succes, ik kom daar aan rond een uur of 8 en wordt daar onmiddelijk door iemand op de bus op een volgende bus geholpen die me dropt op het kruispunt niet ver van mijn hotel... daar vraag ik een paar keer de weg en succes, ik kan slapen, al is het wel voor 2 dollar, maar de dag erna verhuis ik naar een gelijkaardige kamer voor een halve dollar minder... hier is afbieden echt wel het ding, je komt savonds laat aan en je kamer is uiteraard duurder... je vraagt naar de prijs van bananen, bijna consistent hier 3 taka per banaan, ik ondertussen mijn inlichtingen al ingewonnen, 1.5 per banaan, tja, en in tegenstelling tot India is dit hier voor alles wat je maar kan voorstellen, het doet me echt aan Indonesie denken...
		</p>
		<p>Ik was bij aankomst niet echt geinformeerd, en in een land zonder veel reizigers en met enorm beperkt Engels kan en dit had wel al eens tot problemen kunnen leiden dacht ik, ik maakte me sterk dat het ergste dat me kan overkomen is dat ik er af en toe wat extra geld zal moeten doorjagen, en in een land waarvan de gemiddelde verwachte kost geschat wordt op 4 US per dag zal dit wel geen dramatische gevolgen heben... en als het me niet aanstaat, dan komen we terug naar India natuurlijk... Het blijkt trouwens dat er een reden is dat daar geen toeristen zitten, er is daar niet enkel niet veel te doen, maar het wordt de toeristen ook niet erg gemakkelijk gemaakt doordat meerder hotels die dan enigszins goedkoop zijn gewoonweg niet aan toeristen worden verhuurd, de gemiddelde bangladeeshe zijn engels beperkt is tot yes en no, ... tja, het kan soms allemaal ietsje anders zijn dan je verwachtte, maar niet getreurd, ik kan dus altijd snel terug naar India komen.... Het verloopt eigenlijk beter dan verwacht, of gevreesd. Ik heb geen gids maar iedereen helpt me hier verder... de mensen kennen doorgaans geen Engels maar dat betekent hier eigenlijk dat enkel interessante mensen met je komen praten in plaats van een heel leger liegende rikshaw drivers... Ramadan wil dus niet zeggen dat hier niks te vinden is gedurende de dag want er zijn wel degelijk eetplaatsjes open en wat meer is, die hele extra sfeer die er bij komt als iedereen tegen een uur of vijf gaat inkopen doen op de voor de gelegenheid ontworpen markt is iets wat je er nu gewoon bijkrijgt... neem die twee laatste voordelen samen: ik was gisteren met een Bengaalse arts op pad om inkopen te doen voor het avondeten... echt wel interessant, niet dat het zo cool was van daar uit mijn rikshaw geslingerd te worden nadat een andere ons vakkundig trachtte te torpederen, maar de hele sfeer die er hing was erg aangenaam... ik was er uiteraard de enige toerist in dit dichtst bevolkte deel van de dichtstbevolkte stad van het dichtstbevolkte land van de hele wereld... het was over de koppen inclusief rikshaws lopen... niet gewoon... en overal ETEN, ik heb daar een hele set van onbekende dingetjes gekocht, en ook kebab vlees natuurlijk... en fruit... en die arts heeft me verder nog heel wat zaken verteld die het leven voor mij hier iets gemakkelijker kunnen maken, zo zie je maar... het kan verkeren...
		</p>
		<p>In dhaka is het dus DRUK zoals in Bangkok op sommige plaatsen, het stinkt er naar urine zoals in Kolkata of Saigon, je ziet er de meest absolute armoede en in tegenstelling tot bijvoorbeeld Phnom Penn eigenlijk heel weinig rijkdom die er ongetwijfeld wel zal zijn (moslims zijn doorgaans vrij bescheiden wat rijkdom betreft), de mensen zijn enorm vriendelijk en behulpzaam en proberen gezamelijk je portefeuille met een glimlach iets lichter te maken, liegen is daarbij geen liegen.... je vraagt een politieman de weg en je eindigt daar in het midden van deze smogstad, in het midden van een druk kruispunt in een gesprek.... gemakkelijk is het hier allemaal niet, maar interessant wel degelijk... hier zijn de mensen echt blij als je hun een gesprek gunt, ze sleuren je ook vijf minuten mee om je op de juiste bus te zetten, ze maken hun beklag tegen de verkoper als die een toeristenprijs aanvoert (althans soms gebeurt dat), ze fleuren hier op dat het niet normaal is als je een paar simpele Bangla woordjes er tussen flanst... mensen die gewoon je proberen te helpen en het dan daarna onmiddelijk afbollen... tot nu toe best wel aangenaam... en bangladesh, voor zoverre ik nu kan inzien, PLAT en TROPISCH... maar er volgt uiteraard nog meer, in volgende mails....	
		</p>		<p>En dan nog maar eens een 'verkrijg het visa tot Myanmar'-verhaal, en dit is dus zeker nog niet het laatste visa verhaal, amai, het was me weer wat hier in Dhaka, maar het verhaal begon allemaal in Kolkata. Ik dus naar het toeristen bureau, van die vriendelijke dame had ik al verteld, en daar krijg ik dus te horen dat er geen ambassade of consulaat van Myanmar (Birma) is. Tja, dan moet je dat maar in Dhaka regelen, waarom niet, ik zit daar toch een tijdje... Kom ik in Dhaka aan, en ik zit hier zonder gids, maar het adres van de ambassade had ik, in Gulshan Avenue, nr 106. Dat kan dus eigenlijk niet zo moeilijk zijn denk je dan... ik naar de bussen en vraag welke ik neem naar Gulshan, de eerste vraag die ik krijg 'Gulshan 1 of 2' SLIK, tja, er zijn er dus twee, zucht, maar goed, na een en ander heen en weer gepraat blijkt er toch een lichtje te branden bij een van die kerels en ik word een bus toegewezen. Alles gaat goed, ik word op een groot kruispunt gedropt en dat manneke van de bus zegt me 'vraag het hier maar verder' en ja hoor, de eerste kerel met bril en aktentas weet me steevast te antwoorden waar het is en het is zowaar niet meer dan 5 minuutjes wandelen... nog juist op tijd kom ik daar aan, en ja hoor, in navolging van de reeks 'frustreer Wilfried'-dagen zoals die gestart zijn in Tehran in Iran, ja hoor, had ik de boeddha-cultuur helemaal niet gekend had ik echt gedacht dat een vrije dag vanwege 'full moon' toch wel echt persoonlijk gericht was tegen mij. Dus ja hoor, daar sta ik dan voor een gesloten deur vanwege volle maan. Dus morgen dan maar weer eens proberen, ondertussen verneem ik wel dat hier de prijs 5 dollar hoger is dan in Belgie en in Delhi, vreemd, ook is hier niet 1 foto nodig maar 5, jawel, 5 fotos, misschien hebben ze in Birma geen fotocopy machines, dat zal het zijn... maar ik weet dus nu waar het is, en morgen is het gewoon tot hier komen en alles in orde brengen.		</p>
		<p>Ik 's morgens met de bus naar hier, zo een grote rode engelse dubbeldekker, ik helemaal bovenaan op het eerste zitje. Goed op tijd kom ik aan de ambassade aan, en wat hoor ik daar: 'uw vliegtuigticket aub'... ja, nu is birma wel degelijk een vlieg in - uit land, maar ik heb enkel een vliegtuigticket naar daar geboekt, en dat ticket heb ik nog niet, en het vliegtuig ticket naar buiten kan ik pas boeken vanuit Rangoon, IN BIRMA. Dat krijg ik dus te horen van Biman Airlines met wie ik wou vliegen, dus het is onmogelijk voor mij om een vliegtuigticket voor te leggen... maar allee, na mijn hondenoogsjes pleidooi zei die gast iets van 'ok, vul eerste dit papier maar in, en geef 5 foto's'. Ik goed voorbereid als ik ben kan die dan ook uit mijn tas toveren en vul het papiertje met debiele onzin zoals 'mijn vaders naam' (waar halen ze het???) en het waar/hoe/wanneer/door wie van mijn paspoort zonder spieken en misschien wel haast blindelings invullen... ik geef het hem terug en wat hoor je dan van die enigszins vriendelijke man... 'ga dit drie keer kopieren', euh, ik moet dit gaan kopieren, zucht, ok, ik heb dit nog al meegemaakt, ik had gisteren voor alle zekerheid mijn paspoort al gekopieerd, maar nee hoor, nu moet ik mijn formuliertje gaan kopieren, ik had het nog liever drie keer meer ingevuld, dus ik terug naar de stad, kopietjes maken... kom ik daar terug aan, en hij verdwijnt met die drie kopietjes en die vijf fotos... nu denk ik dat alles in orde is... tja, waarom mij drie kopietjes gaan laten maken als je vermoed dat je geen visa kan uitkeren, ik had namelijk mijn hele situatie uitgelegd... komt die gast terug.... en daar klonk het 'SORRY' f*ck*ng ellende kl**t**k ging het door mijn kop... ja hoor, 'wij kunnen u geen visa uitkeren, je moet naar Kolkata gaan'... dan denk je dus echt wel dat die mannen slecht of simpel zijn, maar voor zekerheid vraag ik dan toch de reden maar, misschien was het iets onverwacht dat ze nog niet wisten... 'omdat je geen vliegtuigticket hebt' GRRRRRRRRR wat doe je nu met dergelijke mensen... dat interesseert zich aan niks en niemand... tja... aziatische mentaliteit eh... nu was ik eigenlijk toch nog enigszins opgelucht want ik moest toch terug naar Kolkata om het vliegtuig te nemen, en daar is een consulaat, in tegenstelling tot wat ik te horen kreeg van de ALWETENDE toeristendienst aldaar. Dat betekent dat ik niet terug moet naar Delhi wat een hel aan busritten zou betekenen want op dergelijke korte tijd krijg je geen van die lange afstandstreinen... dus ik eigenlijk nog tevreden... maar om verdere problemen te vermijden vraag ik dan toch maar, voor alle zekerheid, het adres van het consulaat in Kolkata, en ja hoor, na een volle 30 minuten konden ze het adres van hun collegas naar boven toveren, kwestie van efficientie vertoon... zucht... nog snel een eitje met wat brood gaan eten, ontstressen...		</p>
		<p>Terug op mijn hotel bleek er wel degelijk een toerist te zitten. Dat is dan ook alles wat je hier aan toeristen te zien krijgt, als het andere blanken zijn is het doorgaans vermoedelijk vanwege de massa's ngo's... want zo zijn mensen wel, iedereen weet dat Bangladesh een erg arm land is en dan gaan we daar allemaal geld in steken, vergetende dat er een hele reeks landen zijn die bijna net zo arm zijn die dan helemaal niks krijgen... maar goed... enkele witte gezichten maar volgens mij geen toeristen, behalve die ene 33 jarige zweed in mijn hotel. En daar heb ik dus een gesprekje mee gehad, wel, ik ging eigenlijk vragen of hij een gids bij de hand had, want zo zonder gids weet je toch wel erg weinig, zeker als de mensen dan ook nog eens weinig engels praten en er geen toeristische ondersteuning is... maar daarover later meer... In plaats van tot de essentie te komen rond de informatie die ik nodig had zijn we dus, jullie kennen mij, in een discussie beland en ik moet zeggen, het deed deugd na een paar dagen isolatie... en dan sta je 's morgens op, en je weet nog altijd niks meer, maar je kan er weer tegen, dus je denk, foert, ik vertrek naar Rangamati, en daar zien we wel weer... ik had op het nationaal bureau voor toerisme gaan vragen of daar nog steeds een permit voor nodig was om dat te bezoeken en die vertelden me van niet (het is jaren verboden terrein voor buitenlanders geweest). Dus, 's morgens vol goeie moed met mijn rugzak op zoek naar het busstation, iets dat je met al die extreem vriendelijke en behulpzame mensen hier dan ook onmiddellijk hebt gevonden... ja ja, in zeker opzicht is het hier eigenlijk best wel gemakkelijk reizen...		</p>
		<p>Nu kom ik daar aan aan wat zij een busstation noemen, zie ik daar een enkele bus staan, en nog wel een knappe luxe bus, dat betekent meestal niet veel goeds, maar goed, blijkt die kerel toch wel enigszins iets meer belang te hechten aan het hebben van zo een permit... ik natuurlijk zeker van mijn stuk dat dat niet nodig is, je weet wel, het nationaal bureau voor toerisme, maar die kerels houden vol en verwijzen me naar het toeristenbureau iets verder om de hoek, althans zo leek het, maar ik heb daar iedereen liggen vragen en geen toeristenbureau te vinden... en je weet, in een land waar de mensen hun Engels niet echt om naar huis te schrijven is mag je geen twee belangrijke woorden in een zin steken, dat wil zeggen, niet doen zoals ik 'ik moet het toeristenbureau (woordje1) vinden voor een permit voor Rangamati (woordje2). Dus, dat is vragen om problemen, je wordt dan wel door een leger van zeven mensen geholpen maar uiteindelijk beland je wel in een ander luxe bus station... maar goed, wat blijkt, die kerels geven mij te kennen dat die permit, zoals ik al verwachte, helemaal niet nodig was... maar die hadden enkel 's avonds een bus... dus, ik terug naar dat ander busstation, en die hebben dus de manager gebeld, en jawel, allemaal geen probleem... ik die bus op en het was luxe, dat bleek ook aan de prijs... maar ik wist toen nog niet beter... na vele uren door het prachtige groene, en erg platte met water gevulde landschap van Bangladesh te zijn rondgetoert komen we eindelijk bijna aan in het bergstadje Rangamati, allee, bijna, platte band, bang, tja, wel effe schrikken, dus allemaal die band vervangen, en ondanks dat men mij verzekerd had dat we er gingen zijn rond een uur of 5, als het nog licht zou zijn want ik moest nog een hotel vinden... is het ondertussen al lang donker, een uur of 7, en we kunnen weer verder, nog die laatste checkpost, want die hebben ze hier wel, een heel leger, letterlijk en figuurlijk controleert ook hier het reilen en zeilen van haar burgers..., en plots krijgt 1 van die politiemannen	mij in de mot, vriendelijk vraagt die uiteraard mijn paspoort EN die PERMIT... zucht... ik leg hem uit dat die van het toeristen bureau mij hebben verzekerd dat het geen probleem zou zijn... maar deze agent blijkt het Engels niet zo erg machtig te zijn, blijkens zijn reeks herhalingen dat ik toch wel een permit moet hebben, voor hem een groot probleem, dat was duidelijk...		</p>
		<p>Even kort over dat toeristenbureau, niet alleen gaven ze mij dus verkeerde informatie over de noodzaak tot het hebben van een permit, maar verder bleek ook dat zij niet konden antwoorden op mijn vraag hoe ik van dat bureau naar mijn hotel zou kunnen terug keren (taxi is geen antwoord), een kaart van Dhaka, misschien toch wel erg basis voor toeristen in Dhaka, nope, no can do, als ze het over goedkope hotels hadden bleek het over 10 dollar te gaan, in een land als bangladesh???? en het enige waarmee ze me dan toch konden helpen waren een reeks niets zeggende en vol herhalingen staande folderkes, en als je dan niet onmiddelijk het folderke ziet met die ene noemenswaardige historische site (boeddha-tempel), wel dan krijg je als antwoord dat die in Cox bazaar zou liggen, niet in het noord-westen waar het daadwerkelijk ligt maar volgens hen, na het ook nog eens nagevraagd te hebben bij de baas, in het zuid-oosten, neen echt, dit is ongezien... volledig onbekwaam en ongeinformeerd, ik denk dat ik meer wist van bangladesh dan die vrouw... 	maar goed, je zit hier in bangladesh, je hebt geen permit, dus de bus verder zonder mij, maar daar is daar toch die kerel, die 21 jarige jonge gast die in de software industrie is gestart dit jaar, waarmee ik een vijftal minuten heb gesproken tijdens het vervangen van die band, en die is dus mee de bus uitgestapt, naar moslimgewoonte, een vreemde in nood moet worden geholpen... nu komt natuurlijk het extreme aan heel die zaak, niet alleen speelt die kerel tolk tussen mij en die erg verveelde politieagent die nu beslissingen moest gaan nemen... nee hoor, hij wist dat ik honger had en heeft me dan ook ineens voorzien van een reeks koekjes met cola... ik heb natuurlijk al meer in moslimlanden gezeten en kan dat allemaal al iets gemakkelijker slikken, dus ik bedank vriendelijk en laat getijen... nu die agent heeft dan toch zijn overste te pakken gekregen en blijkbaar is er een uitweg uit deze impasse... jawel... ik kan het bijna niet geloven, maar ik moet een briefje schrijven waarin ik toestemming vraag om te mogen verblijven in Rangamati en waarin ik aangeef welk hotel ik verblijf... dan denk je toch wel, als het dat maar is, kan je me dat niet onmiddelijk doen doen... zucht... nee hoor, dat is dan na 1.5 uur daar zitten... maar ondertussen hadden die flik en die nieuwe vriend van mij wel een schikkend hotel gevonden, aan mijn grimassen was duidelijk dat enkele van de door hun gesuggereerde hotels duidelijk te duur waren, en zij maar rondbellen, en jawel hoor, iets uitermate schikkends, met kakkerlakken, een drietal verschillende soorten, en een hele reeks typische kenmerken van mijn gemiddelde habitat als ik in dergelijke landen reis... dus, dat allemaal voor minder dan 1.5 dollar, en daar gaat het hem dan over, je hoopt er immers zo weinig mogelijk te zijn...		</p>
		<p>Nu, die flik had me wel te verstaan gegeven dat als ik ergens naartoe zou gaan, dat ik dan een politie-escorte zou gaan aanvragen... dus ver was ik al niet van plan te gaan, maar op aanraden van mijn nieuwe vriend, er was toch wel iets te zien, een brug, net naast de stad... ik moet trouwens nog vermelden dat verleden jaar een drietal toeristen zijn gekidnapt in het district (niet de stad) Rangamati, en die zijn dan zonder enig probleem vrijgelaten na een paar dagen, daar teken je als reiziger voor vind ik dan maar goed, dit is de reden aldus hun dat ze een politie escorte met me mee willen sturen... Maar goed, ik wandel dus naar die brug, kom ik daar toch wel geen agent tegen zeker... hij laat mij door maar fronst toch enigszins zijn wenkbrauwen... nu die brug was allemaal toch maar zever, een park met wat kinderen en familie boot tripjes... en jawel, na een tiental minuten, die flik... om me te vertellen dat het voor mij niet veilig was daar (wie weet, gekidnapt worden door al die kinderen of families in bootjes GRRRR), en dus moest ik het pand verlaten, ik heb dan ook maar sito presto beslist van een eind te maken aan die ellende en de eerste bus te nemen naar Dhaka, althans, kom ik daar mijn vriend van gisteren nogmaals tegen en die regelt natuurlijk mijn ticketjes, die hij uiteraard betaald, nog te vermelden dat hij me een volledige maaltijd voorschoteld, misschien niet zo speciaal, maar voor hen is het ramadan, dus dan ben je de enige die mag eten... toch allemaal wel vreemd... en dan naar die gast zijne kameraad, daar pompen ze nog wat fruit door mijn stroot, ik denk dat ik op dat moment de enige ben in die hele stad die aan het eten is, althans, zo voelt het als ik met mijn fruit over de straat wandel... en dan met de bus naar Chittagong waar ik nog een vijftal uur zal doorbrengen vooraleer met een veel goedkopere bus terug naar Dhaka af te zakken..., echt wel vriendelijke mensen daar, en dat midden in een toch wel erg grote stad, ik loop daar een van die lampjes omver om alles te verlichten op de markt, dat valt dan op die schoenen die ze verkopen, het kan er niet goed voor geweest zijn, maar allemaal geen probleem, het enige dat je kan doen, en dat je uiteindelijk ook doet om aan de intense aandacht te ontsnappen is gewoonweg in het busstation in slaap vallen... oef...		</p>
		<p>Je ziet, dat was in het kort wat een uitstapje naar een bergstadje kan betekenen... maar dan zit je weer in Dhaka natuurlijk, niet zo erg want het bevalt me daar wel, alleen is er niks te doen, maar goed, ik boek me een ritje van 24 uur op een rocket steamer, je kent die misschien wel, zo een boot met van die grote wielen aan de zijkant van in de engelse koloniale tijd... en ik heb me daarbij verzekerd van een kajuit, jawel, ik heb extra betaald om gescheiden te zitten van het plebs... vreemd zul je dan denken, dat ik niet gewoon met al die bangladeshies voor een spotprijs het dek op ga maar toch kies voor een eerder duur snobs alternatief... nee hoor, niet snobs, maar de enige wijze op enige vorm van privacy, en dan bedoel ik niet meer en niet minder dan de mogelijkheid me te ontdoen van: wat is je land<br/>wat is je naam<br/>wanneer naar bangladesh<br/>hoe lang in bangladesh<br/>bangladesh ok<br/>en dan de iets meer ge-evolueerde...<br/>ik haat amerika, die haten moslims<br/>die willen irak bombarderen<br/>	amerikanen zijn slecht<br/>of nog van die interessant opmerkingen:<br/>ben je moslim<br/>als je alles weet van koran dan wordt je moslim<br/>allah is alles, allah is de schepper<br/>wie is de schepper<br/>allah is de schepper
		</p>
		<p>Trouwens, wat privacy betreft... zit je daar met iemand te kletsen, die ene toerist in dat hotel, komt daar plots zomaar iemand de kamer binnengestormd, die Zweed liet duidelijk blijken dat hij dat maar niks vond en dat was voldoende maar toch, hier is zoiets niet helemaal vreemd, ik lig bv. te slapen en daar staan daar twee mannekes aan mijn ruit, binnen kunnen ze niet, ze roepen mij wakker om mij te vertellen van het boottripje dat ik morgen zou kunnen doen... dat was moet om Dhaka maar Mongla, op mijn weg terug naar India. Of dan ben je juist met die toerist nog iets aan het regelen komt er een van die gasten bij staan en die begint gewoon met zijne zever daartussenin... of iemand ziet je daar zitten en komt gewoon binnen om een praatje met jou te maken... in je kamer... als je een foldertje in je broekzak hebt steken dan halen ze dat er toch gewoon uit... en als je iets leest, ze lezen mee, ik met een vorm van humor sla dan een blanco pagina open en observeer hoe lang ze het volhouden van zelfs daarop te staren, jullie zouden verbaast staan, ook grappig is dat als je dat boekje wegdoet je meestal zelf helemaal van kop tot teen bekeken wordt, niet geheel ongewoon staan er wel een twintig mensen te kijken hoe je die cola drinkt.... maar ik moet zeggen dat ze dat gebrek aan privacy niet enkel tegenover mij koesteren maar dat zie je dus ook onder hen, het moet hier echt niet gemakkelijk zijn als je op privacy gesteld bent... en ook bijvoorbeeld snachts, niet totaal ongebruikelijk dat daar iemand iemand anders begint wakker te roepen, niet schuchter zoals wij dat doen, maar duidelijk met de intentie om niet die ene belg maar heel belgie in het geluidssignaal te betrekken... soms ook per ongeluk, tja, misschien was ik wel moslim, voor alle zekerheid werd ik toch smorgens om vier uur maar gewekt voor het ochtendgebed... niet dat ik nog niet wakker was, de voorgaande twintig mensen die werden wakker gemaakt vereisten namelijk al heel wat gebonk op deuren, en de daarop volgende reeks wansmakelijke klanken die ergens vanuit de keel of maag moeten gekomen hebben maken verder slapen toch wel enigszins ietwat moeilijker... ik weet soms echt niet wat ik hoor, iemand die zijn laatste stukje long uithoest of iemand die probeert het ochtendmaal van de dag ervoor naar boven te halen... het klinkt desalniettemin niet erg smakelijk sochtends op nuchtere maag... en zo zijn er wel meerdere zaken die hier, maar ook in voorgaande landen, aanwezig zijn die de mensen uit het thuisfront toch wel zouden storen... in de eerste plaats de onachtzame vervuiling, al moet ik zeggen dat een verbod op plastic zakjes in Dhaka toch wel sympathiek is en ietwat moet hebben bereikt... en verder is er nog dat gepis, overal en tegen alles, en met overal bedoel ik overal, midden van de straat is hier niet altijd overdreven...		</p>
		<p>Maar goed, uiteindelijk blijkt iedereen in mijn gang al te zijn afgestapt en de deur wordt gesloten, dus enkel ik kan buiten en niemand kan binnen, een hele gang voor mij alleen, uren aan een stuk... dus daar zit je wat van het landschap dat voorbijglijdt te genieten om dan uiteindelijk op je bestemming te eindigen, een klein stadje, wel, fuck man, wat was dat, een straat met allemaal gelijk ogende winkeltjes en wederom dezelfde reeks vragen, het is alsof hetzelfde volk mij altijd volgt en me telkens weer met die vragen bestookt... maar goed, ik beslis in een vlaag van 'ik hoor hier niet thuis' te vertrekken naar het volgende stadje de ochtend erna... en hier heb ik een flater begaan, ik had mijn notities moeten lezen want daar stond in dat het interessant zou zijn geweest daar een boottochtje te doen, maar goed, ik dacht, ik ga vanuit het volgende stadje dat groter is wel een tocht doen in het natuurpark hier... maar nu kom ik daar aan en onder druk van het toch wel deprimerende uitzicht van de stad en het	feit dat ik nog steeds een visum voor Birma moest regelen in Kolkata dan toch maar beslist van naar dat natuurpark te gaan eens ik in india terugben, het strekt namelijk over beide landen... maar wat ik toen nog niet wist is dat het in india niet gemakkelijk, zeg maar onmogelijk zou worden daar naartoe te gaan, en nu heb ik dat gemist, terwijl ik dat daar gerust had kunnen doen... maar soit, soms win je wat, soms verlies je wat...		</p>
		<p>Ja ja, en dan zit het er ondertussen weer op in bangladesh, met enige vorm van spijt dat ik niet tot in sundarbans ben geraakt toch wel, maar tja... het was er niet altijd even gemakkelijk... het gebrek aan privacy zoals daar heb ik nog nergens ervaren... en ik ben al in zes moslimlanden geweest... want zo maak je hier wat mee, en ook overal mensen, overal behalve in je hotelkamer, althans tot op zekere hoogte... verder is ook de armoede erg treffend... al zie je hetzelfde in Kolkata, het is toch echt niet gezeverd hoor, zie je een jonge vrouw, uitgebeend, volledig naakt, en dat moet dan maar bedelen... of zit daar die vrouw naast een volgens mij dode man, te bedelen, als die man niet dood is geweest dan had hij in ieder geval niet lang meer te leven, plat op zijn rug, het is hier voor vrouwen nog moeilijker dan voor mannen, eens buiten dhaka zie je ook geen vrouwen, ze komen wel al eens om de hoek piepen om te zien hoe de toerist eruit ziet, en zelfs al ben je bij hen thuis, je ziet ze niet, ze maken je eten maar ze blijven in de andere kamer... de moslim cultuur, het heeft veel goeie kanten maar soms kan ik er toch kwaad op worden...		</p>
		<p>Iets waar ik ook kwaad op kan worden is dat gezaag over dat Belgie een rijk land is en zij zo arm, dat is ook wel maar dat moet je dan horen van die mannen die daar staan met een schoon hemd en schoenen, een zoontje dat zich mag volproppen met chips, en dat is dan hun eerste opmerking... te weten dat het overgrote merendeel van de problemen hier te wijten is aan corruptie, dus waar die rijke assholes hier moeten aan mee doen anders zijn ze niet rijk... er stroomt bakken geld naar Bangladesh, en allemaal naar de happy few... je wordt er ziek van, vooral als die happy few beginnen te zeveren over hoe rijk belgie wel niet is... maar assertief en tegenwoordig agressief als ik ben heeft het zich menig bangladeshi al beklaagd dat hij daarover tegen mij begonnen is... geloof me, ik kan die mensen hier soms wel efkes mijn mening verkonden... en dat hebben ze hier niet graag, zeker niet in het publiek...		</p>
		<p>Maar goed, al bij al wil ik niet te negatief overkomen met wat ik hier allemaal schrijf want al bij al was bangladesh het voor mij zeker waard, een erg vriendelijke omgeving, getuige hiervan is een klein manneke dat aan mijn rugzak prul en onmiddelijk wordt die door omstaanders terechtgewezen op abrupte wijze... neen, ze nemen het hier wel op voor hun vreemdeling... ook bij het onderhandelen over de prijs komen ze je soms helpen, echt van hun tak maken tegen de verkoper dat ze me niet in het zak moeten zetten... grappig...		</p>
		<p>Dus ik ben tevreden geweest, ik heb zelfs spijt dat ik het niet langer heb uitgehouden, maar een visum te regelen, dus niks te doen... had ik er niet alleen geweest en geen visum moeten regelen, ik zou zeker nog een paar dagen langer zijn gebleven... crazy country!		</p>
		<p>W. 		</p>
		
	</div>

</div>

<br><br>

</body>
</html>

