<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>
			
		<p>China heeft toch wel zijn kantjes, ik zit hier vast vandaag omdat de enige bus die dag uitverkocht was en dan denk ik van maar wat te internetten en wat blijkt, dat kan enkel met een lokale identiteitskaart. Ik zal uiteraard die lokale kaart wel ergens tijdelijk vast kunnen krijgen, maar goed, zoals de chinezen zijn hier is er wel iemand die mij haar laptop geeft. In dit kleine introotje zit eigenlijk al een beetje de beschrijving van heel mijn reis tot nu toe in China. </p>

		<p>Alles begon zoals dat dikwijls het geval is in de luchthaven. Ik was er al geweest, toen in de smog en daar zag ik niet naar uit, maar nu in helder weer, met zon en een blauwe hemel, toch wel een ander gevoel. Ik had besloten van niet de metro te nemen zoals vorige keer omdat ik er misschien wel een pak goedkoper vanaf zou komen met de lokale bus en ik had een zee van tijd, nu, het zou kunnen, maar die lokale bus heb ik niet gevonden. Met veel moeite ben ik te weten gekomen welke van de bussen ik moest nemen, maar dat waren toch nog airport gerelateerde bussen vermoed ik omdat de prijs toch wel erg dicht de prijs van de metro benaderde. Het toeval wil, ik had 24.5 yen bij, en het koste 24 yen, dus ik geraakte in de stad zonder in de luchthaven geld te moeten wisselen. Wat ondertussen wel duidelijk was, je ziet hier dus wel Pinyin, de chinese taal in romaanse letters, en er is wel wat Engels te zien aan opschriften, maar het blijft moeilijk om te weten te komen waar je nu net moet zijn. Ik had sjans met die ene jonge gast die een kleine basis aan Engels had die niet totaal onverstaanbaar werd uitgesproken. Wat ook duidelijk was, een goed ding dat ik mijn tablet bij had met daarop een kaart van Beijing zodat met enig gewijs ik toch wel wist waar ergens ik uiteindelijk zou worden gedropt. De taal, het zou niet simpel worden. Het duurde wel een tijdje, misschien is de metro toch te verkiezen, ik weet eigenlijk niet waarom er eigenlijk iemand de bus nam, ik was duidelijk niet alleen. Het eerste stuk ging vlot, en daarna kwam de file, het enige voordeel, zo zie je op je gemak hoe het er aan de rand van Beijing aan toe gaat, en daarna op het gemak hoe het er in het centrum aan toe gaat. Uiteindelijk werd ik daar ergens gedropt, nog altijd niet helemaal zeker welke kant op te wandelen, maar toch met enige notie van waar ik was... de eerste indrukken, erg positief, het is hier helemaal zo slecht niet, dat gevoel kreeg ik onmiddellijk, bijna niet geslapen op de vlucht, enigszins murwm, in de vroege stralende ochtendzon. De lanen zijn breed en eens in het centrum was het best wel rustig voor wat het verkeer betreft. Ook erg opvallend, de brommertjes maakten geen lawaai, allemaal elektrisch, allemaal, dus tja, zo gaat dat in China zeker, als iemand beslist dat alles elektrisch moet dan is alles elektrisch. Wat ik nog niet wist was dat twee weken later de APEC meeting zou beginnen, een economisch internationaal congres, misschien dat dit wel de reden zou zijn dat ik in een rustig Beijing terecht kwam, daarover later meer. </p>

		<p>Ik had al een hostel geboekt, dat moet want bij de aanvraag van een visum wordt bewijs van accomodatie voor de eerste nacht verwacht, waarom, god mag het weten, ik vind zoiets moeilijk doen, maar in China kan je daar niet van verschieten, het is een land van controle, dat zal nog dikwijls blijken, en misschien moet ik al tevreden zijn dat ik niet voor elke dag een bewijs moet voorleggen zoals dat grotendeels is voor Rusland. Dus de opdracht, vind het hostel en ondertussen ook liefst een bank want ik had nog een halve yen op zak. Ergens had ik gelezen dat de wisselkoers overal gelijkaardig zou zijn, wat ook bleek uit mijn kleine steekproef van 2 banken, dus waarom lang moeite doen... en de communicatie was al zo moeilijk, niet iets om nodeloos te herhalen. Het wisselproces, echt, ik had spijt dat ik maar 100 euro had gewisseld, zo tijdsrovend en met zoveel papieren en handtekeningen en kopien, niet te geloven, dat bleef maar duren, maar ze waren wel vriendelijk. De hostel uiteindelijk gelocaliseerd, een toeristenbedoening tot en met, niemand die vriendelijk is en de bediening loopt automatisch en gesmeerd. Op de dorm zelf was het wel wat vriendelijker, een bende jonge chinezen, geen Engels, maar toch vriendelijk. Ik was doodop, dus effe gaan liggen, dat was ineens effe slapen. Dan het Tienanmen plein op, nu vanop de kant die ik vorige keer gemist had, dat liep blijkbaar verder door dan ik dacht. Ne vriendelijke kerel van Shanghai sprak me aan, in vlot engels, en ineens wist ik dat mijn origineel plan van naar de verboden stad te gaan die dag niet zou lukken want op maandag is dat spel dus niet open. Eerste dag en mijn plan moest al worden aangepast, een dag extra in Beijing. Er zit niks anders op dan daar wat rond te lopen, en zoals ik al zei, de rustige brede lanen, wel, niet overal even rustig, het was er wel ok. Enkel vervelend was dat je voor heel wat plaatsen rond die verboden stad ineens wel langs de x-ray moest gaan, en met de massa aan volk was dat dan ook telkens aanschuiven. Ja, dus om op een plein te geraken, eerst aanschuiven aan de weg, dan in groep oversteken, en dan aanschuiven aan de x-ray. En ik ben ervan overtuigd, als iemand slechte bedoelingen zou hebben, dan stelt de controle nog niks voor.</p>

		<p>Bij terugkeer in de hostel was de enige publieke computer vrij, ongelooflijk maar blijkbaar reist iedereen met zijn eigen laptop of tablet waardoor een publieke pc vandaag de dag niet meer echt nodig is. Het zou er ook mee te maken kunnen hebben dat het niet allemaal even vlot loopt op die computer, de regering houdt hier overal wel een vinger aan de pols, google lukte maar niet, blogger ook niet, ... en dan altijd die keuzes die ik moest maken tussen tshintsjonthsoe en sjejiestsongtoe... Niet klagen natuurlijk, het ding stond er gratis en ik had altijd mijn tablet nog, van chinese makelij, spotgoedkoop en met een gebroken glas sinds ik erop ben gaan zitten... benieuwd hoe lang dat ding het nog gaat houden, maar ik had dus dat nog voor mijn mails te beantwoorden. Voor de rest was het er behoorlijk goed geregeld zoals het meestal de gewoonte is in een hostel, met hordes toeristen in de avond die ter plekke eten in plaats van ergens op straat binnen te gaan, toegegeven, het is wel gemakkelijk zo een Engels menu, maar ik vind het toch maar vreemd van in China mijn culinaire avonturen te beperken tot wat in de hostel wordt geserveerd. Wel, en dan is er bier, licht bier, 3 promille, dat drinken de witte toeristen dan savonds, in hun kleine groepjes waar je buiten staat, maar goed, ik was moe, bed in. Het zou me toch niet lukken van 4 keer de prijs te betalen voor een fles bier in een hostel, in vergelijking met ergens in een eettent. </p>

		<p>Na een lange rustige, met oordoppen afgeschermde, nacht eindelijk terug een beetje frisser, tijd om naar de verboden stad te gaan. Opnieuw al die checkpoints door, de flikken zijn hier overal en leiden alles in goede banen bij elk van de checkpoints en er tussen, dirigerend over een mensenmassa die voor mij groot leek maar wellicht in vergelijking met sommige andere dagen absoluut niet zo groot was. De tickets werden aan een tiental loketten voorzien met telkens een vijftigtal wachtenden... voor 8 euro was je binnen, weinig als je dat vergelijkt met de inkomprijzen van de meeste andere toeristenattracties in China zoals later nog zou blijken. De gedeeltes waar ik extra voor moest betalen heb ik links van me laten liggen. Ik vond dat daar wel ok, nu ook niet om achterover van te vallen, maar cava, het is toch iets met een tot de verbeelding sprekende naam en het is toch wel het monument bij uitstek van Beijing, en naast de muur misschien ook wel van China. Ik heb daar dus wel een paar uur rondgelopen, en daarna wat verder in de stad. Wat wel opviel, weinig westerlingen, veel veel chinezen die daar den toerist uithangen. </p>

		<p>De eerste avond had ik me vooral beperkt tot de steegjes nabij mijn hostel, hutongs, sfeervol, maar deze avond wou ik toch iets anders, dus waren het de hutongs die in de lonely planet werden aangeraden. Ik had het me gemakkelijk kunnen maken en met de spotgoedkope metro kunnen gaan, maar ik dacht, laat ik iets van de stad zien ondertussen. Wel, het is niet zo simpel, verloren lopen is blijkbaar vrij gemakkelijk ondanks het vrij eenduidig ogende stratenplan, recht op recht. Maar uiteindelijk was ik er geraakt en het was duidelijk waarom het werd aangeraden, toch ook daar een paar blanken en vooral veel etende chinezen in sfeervolle straatjes. De straten zijn duidelijk niet allemaal zo, maar die hutongs, het is toch wel ok om daar wat te drentelen. Ik heb er mijn noedelsoepke gegeten en de madam die serveerde wat duidelijk zichtbaar content met hare blanke toerist in haar schamel stulpke... in tegenstelling tot veel toeristen hang ik niet rond in de iets sjiekere zaken al zou ik het misschien beter doen om ten minste op voorhand te weten wat ik zal krijgen. Op de terugweg sprak iemand me aan, hij kon Engels, als ex diplomaat en zo, wel, sjans, het was niet enkel interessant omdat die kerel ook in Afrika en zo was geweest, maar hij wees er mij ineens ook op dat ik eigenlijk gigantisch verkeerd aan het lopen was... soms moet je sjans hebben dat iemand zich moeit... dus, ik de andere kant op, en zo kwam ik toevallig, heel toevallig, in blijkbaar ook nog een populair deel van de stad, met sjieke winkels en met een grote markt waar eten werd verkocht, waaronder scorpioenen, tarantulas, slangen, wormen, .... en ook veel gewoner eten. Opvallend, die scorpioenen bijvoorbeeld, die hangen levend aan een stokje, misschien zijn ze er tegen geplakt, kleine beestjes die met hun pootjes wriemelen, maar ten dode opgeschreven en bestemd om in kokend vet te worden gestoken. Ik heb er effe rondgedwaald, maar niet te lang, de ochtend erop was ik van plan van vroeg op te staan om naar de muur te gaan. </p>

		<p>Dus, vroeg op, geen idee hoe vroeg ik er moest zijn, maar ik was wakker, en dan met de metro naar Dongzhimen, waar de transport hub was, effe overstappen naar een bus die toevallig op vertrekken stond, sjans, de juiste bus, en net voor mij nen toerist, ne blanke, en daar heb ik dan ook mijn eerste echte klapke mee gehad, een uur lang, en dat was wel eens plezant. Hij ging wel naar een ander stuk muur dan ik. We werden wel op dezelfde plaats afgezet maar daar moesten wel beiden ons eigen verdere vervoer zoeken. De taal, het blijft een constante uitdaging, maar ook hier geraakte ik uiteindelijk wel op de bus die het moest zijn en na een tijdje werd ik alleen ergens aan een bocht afgezet met een wijzende vinger naar een zijstraatje. De muur was van ver te zien, dus dat zat wel goed, nog effe wandelen, een brugje over en ineens vraagt er ne kerel 2 yen van mij... blijkbaar was ik aan een stuk muur beland aan de overkant van het water, een stuk muur dat eigenlijk niet voor het publiek toegankelijk was maar waar een paar locals er een handeltje van maakte, en zo geraakte ik voor 2 yen in plaats van 40 of 60 ook op die muur. En het coolste van de zaak was, ik was daar bijna alleen, efkes voor mij weren er een tijdje een viertal chinezen en toen ik terugkwam aan de voet ook nog een familie chinezen. Wel, supercool, ik was content, het was niet het meest beroemde stuk muur, maar het was deels gerestaureerd, deels niet, de omgeving was erg sjiek met een muur die over de nabije hellingen gleed. Ik was ook helemaal tot boven op zo een berg gegaan, erg steil, dat doet toch wel apprecieren hoeveel werk hier in moet hebben gestoken, echt steil, ik had er op momenten toch een heel klein beetje schrik, zo steil. </p>

		<p>Mijn stuk muur achter de rug, dat zijn zo van die must-do sites, content dat ik er geweest was, nu kon ik Beijing verlaten. Eerst nog in Beijing geraken natuurlijk, met die bussen zoals ik gekomen was. Weeral eens mijn portemonneeke met geld verloren door in slaap te vallen in een bus met mijn geld op mijn schoot, sjans dat de vriendelijke chinezen het dan helpen zoeken en afgeven, en zo geraakte ik eigenlijk in de vroege namiddag al terug in de stad. Mijn treinticket voor die avond was de dag ervoor al gekocht, wat verrassend vlot ging, wel, toch als je op internet de nodige informatie al hebt opgezocht, en dus moest ik nog wat tijd doorbrengen in de stad. Ik had er eerst wat schrik voor dat die extra dag me zou vervelen maar dat bleek helemaal niet zo, gewoon hier rondlopen was op zich best wel plezant, en ik was terug naar die markt buurt gegaan, niet om scorpioenen te eten want die waren naar mijn inziens belachelijk duur, de tarantula was zeker 15 keer de prijs dan wat ik er ooit voor betaald had... nee, het was een buurt waar ik die avond ervoor niet lang genoeg was gebleven. Ook daar wel van die mannen die je de oren van de kop zagen om naar hun tentoonstelling of hun kaligrafie te komen kijken, wellicht met slechte bijbedoelingen, die had je rond de Verboden Stad ook, maar vooral veel toeristen, blanke en anderen. Op die markt hing af en toe wel een vervelende geur, iets dat me echt niet lag, ik wist niet wat het was, tot ik uiteindelijk dan toch iets van eten had gekocht dat ik niet kende, wel, het was net dat ding, tegenvaller, ik heb het wel bijna helemaal opgegeten, maar het was toch wringen, zo zie je maar dat kiezen op zicht ook zijn risicos inhoudt. En het was weer bijna tijd om te vertrekken, de nachttrein op. Beijing, ik kijk er met plezier op terug, best wel aangenaam, toch toen ik er was... ik hoor van anderen andere verhalen.</p>

		<p>De nachttrein op... als voorbereiding op mijn reis had ik getracht plaatsen te selecteren die bereikbaar waren met een nachttrein zodat ik snachts onderweg was, maar dan ook niet meer dan een nachttrein zodat ik tijdens de dag iets kon doen. Ik dus naar Pingyao, een stadje dat bestempeld werd als de mooiste nog bestaande omwalde of ommuurde stad. Omdat ik die avond zelf onmiddellijk al de nachttrein zou nemen naar Tianshui moest ik wel mijn baggage kwijt, fijn, dat lukte gratis in een hostel waar ik voorbij kwam, je moet het maar vragen he... bij de winkeltjes aan het station zou het 10 yen geweest zijn, ongeveer 1.3 euro, niet veel maar 1/3 van wat een bed in een dormitory zou kosten dus toch ook weer niet weinig, het is maar hoe je het bekijkt. Buiten de omwalling was er een marktje met wat eten, iets voor mij, en binnen in de stad waren de historische gebouwen, restaurants en toeristen. In die stad reed dus ook geen enkele auto, toch niet binnen de omwalling, en elk vervoer dat er reed was elektrisch. Het had wel iets, maar ik kon er toch de 120 yen niet ophoesten die het koste om dan ook in sommige van die huizen en tempels binnen te gaan. Iets wat ondertussen duidelijk was geworden, de toeristen attracties in China zijn duur, wat misschien nog opvallender is, ze zijn even duur voor de Chinezen en die betalen in grote getale. Ik vind dat toch erg verassend. Ik had sjans dat ik de stad in mocht voor niks, anders stond ik daar. Het was eigenlijk zowiezo al iets te lang dat ik daar zat en moest wachten op het vertrek van mijn trein. Net buiten de omwalling stond een gigantische openbare toilet, die zijn hier allemaal gratis, en ik kan er mijn tablet opladen... nog snel iets eten, ergens aan een kraampke, daar zat iets vreemds in, zal nooit niet weten wat het was, en dan nog snel iets, want ik moest de hele nacht toekomen en die trien heeft me wel afgezet, wel, het viel op, want ik ben ervan overtuigd dat hier zelden toeristen worden afgezet, en dat onozel wicht deed dat dan voor enkele yen, tja, niks aan te doen, dan moet je maar telkens de prijs bespreken vooraleer je iets koopt. En dan wachten op de trein, en jawel, er is Wifi. </p>

		<p>De ochtend erop beland ik in Tianshui, wel, toch ergens in de buurt ervan. Daar was het nog een bus naar het centrum, en dat was blijkbaar niet vlakbij, en daar moest ik dan nog ergens het busstation zien te vinden want blijkbaar was dat niet de laatste halte zoals ik had verwacht, en dan nog eens een hotel zoeken, het eerste sinds Beijing en daar had ik de lonely planet voor. Het was niet zo simpel, daar sta je... geen idee waar je bent en waar naartoe. Sjans, twee jonge madammen zagen de kans schoon om me te helpen, je zag het aan hun ogen, ze zouden het maar al te graag willen dat ik hun hulp zou inroepen. Hun engels was wel erg beperkt maar wie klaagt, ik ben er door verder geholpen, moeizaam maar het lukte, ik wist nu ongeveer de richting naar het busstation en ongeveer hoe ver het nog zou zijn, en met wat bijkomende vragen onderweg ben ik er ook geraakt. Ze zijn hier echt wel behulpzaam. Ik vraag ergens nogmaals de weg naar het busstation, die madammen hadden dat opgeschreven voor mij in het chinees, en tja, dan krijg ik simpelweg een lift, zomaar. Het boeken van een ticket was ook vrij eenvoudig maar dan het zoeken van een hotel, geen idee hoe dat zou lukken. Ik belandde eerst in een hotel maar daar lag de prijs te hoog, en het enige hotel dat in lonely planet stond aangegeven was ook iets prijziger zelfs nadat ze 40 percent van hun prijs hadden afgedaan. En net toen ik aangaf dat ik niet anders kon dan dat hotel nemen zei iemand van de gasten die daar logeerde me dat hij me wel zou kunnen helpen, vriendelijk, zomaar. Hij is dus helemaal met mij meegelopen voor een goeie kilometer of meer om mij daar ergens een paar steegjes binnen te loodsen naar helemaal op het einde en daar stond dus een klein lokaal hotelletje, uiteraard geen engels dus hij heeft alles geregeld. Straf, ze wist niet hoe ze met mijn paspoort moest omgaan, dat is geen standaard chinees paspoort, dus gaf die kerel zijn paspoort af in de plaats, ik zou dus niet officieel daar slapen, straf dat zomaar iemand me zo helpt. Nadat alles was geregeld gaf ik aan hem te willen trakteren op iets van eten, dat lukte na enig aandringen, dus hij met mij naar de markt en wij iets heel kleins gegeten, tja, hij wou niets meer, iets later toch nog een noedelbar binnen, maar uiteraard, die betaalde hij, zo had hij uiteindelijk nog meer betaald dan ik wat zeker de bedoeling niet was, maar blijkbaar is dat een deel van china, zij die kunnen helpen je verder en behandelen je als gast. Tianshui was eigenlijk maar een gewoon stadje, en het was goed dat ik de ochtend erna weer zou kunnen vertrekken, hoe aangenaam mijn verblijf ook was, het was vooral een moment om me nog eens te wassen en wat te relaxen. Het toeval wil dat dit hotel dan ook nog eens vlak bij het busstation was waar ik die ochtend erop in de vroegte moest zijn.</p> 

		<p>Die ochtend in de vroegte de bus op naar Linxia, voor het eerste deel want dat was niet mijn eindpunt. Het was even gedaan met de trein, treinen lopen in China niet overal, vooral naarmate het westen nadert is het aanbod beperkter. Ik kom in Linxia aan, met de bus, klaar om op een andere bus te springen, verder naar Xiahe... geen bus naar Xiahe. In erg moeizaam Engels leek ze me te suggereren dat er een soort taxi zou rijden, ik ben niet voor taxis want dat kost geld, maar ik had al wel een vermoeden dat het een shared taxi zou zijn, dat had ik in andere landen ook al meermaals meegemaakt, waar geen bussen rijden nemen mensen met een auto het heft in handen, doorgaans duurder als een bus maar veel goedkoper dan een echte taxi. Maar waar... het Engels, daar was hier nog minder sprake van... ik op straat overal maar wat rondvragen en de gebaren en het gebrabbel dat volgde was alles behalve duidelijk, maar toch leek het me best van verder te wandelen, er moest iets zijn want verscheidene gasten wezen toch enigszins die richting uit. Uiteindelijk, na toch wel meer dan een kilometer, bleek dat daar een paar autos geparkeerd stonden die naar diverse nabijgelegen stadjes zouden rijden, niet naar Xiahe, maar die zou daar nog komen. En dan sta je daar te wachten, ergens op een straat, maar toch wel gerust want de naam van het stadje waar ik naartoe moet wordt soms toch vermeld. En plots, een auto, iemand stapt uit en het onderhandelen begint, hij wil ogenschijnlijk 50 en ik had ergens opgepikt dat het 32 zou moeten zijn, en ik had sjans, er stond er nog ene te twijfelen, dus afbieden, uiteindelijk voor 32. Ondertussen zat ik dus in de bergen. Grappig is wel, uiteindelijk wordt ik in Xiahe afgezet, ik betaal 32 en krijg 2 terug. Het was avond, en na een hele dag reizen was ik dan ook content dat het gedaan was, nog even een hotelletje zoeken... en dat was dat dan. Wel, ik belandde er op een dormitory, alleen. Geen blanken te zien, wel een paar chinese toeristen. Nog snel iets eten, ergens binnengesukkeld en getracht te achterhalen wat de prijs was voor een noedelsoepke. De monnik bij wie ik aan tafel belandde denk ik dat mijn eten wou betalen of zelfs heeft betaald, ik had echter al geld gegeven. Vriendelijk is dat hier, erg gastvrij. Tijd om mijn bed in te kruipen, met een flesje sterke drank voor een euro voor nen halve liter, 50 percent... dat fleske deed wel deugd in mijn dormitory, op 4000 meter hoog en geen verwarming in mijn kamer, wel veel dekens. Dit is het Tibet zoals je het je zou kunnen voorstellen, maar wel niet officieel Tibet, historisch is het er wel mee gelinkt.</p>

		<p>De dag erna zou ik niet reizen, het was effe genoeg en ik zou er toch niet weggeraken tenzij ik voor de middag al zou vertrekken. Neen, hier is een klooster dat stond aangeraden in de lonely planet. Voor 60 yen kreeg ik samen met enkele franse/canadese toeristen een rondleiding in het klooster, een rondleiding die niet echt van kwaliteit getuigde, voor 8 euro. De monnik sprak enkel bijna verstaanbaar Engels, gaf enkel wat algemeenheden mee en was dan ook nog eens duidelijk anti chinees wat leidde tot nogal vreemd en ostentatief gedrag, nogmaals, we zitten hier in een Tibet geralateerde regio en daar durven er wel eens wat spanningen zijn met de Chinese overheersing. Er zijn hier nochthans ook veel Chinezen, die mensen zullen wellicht zich van geen kwaad bewust zijn, in dit land weet je enkel wat de overheid wil dat je weet en de consensus is dat in China iedereen de overheid genegen is behalve een paar terroristen natuurlijk. De organisatie van het klooster, ondanks duidelijk meer en meer gericht op het verkijgen van geld, liet wat te wensen over, aan het loket laten ze je tien minuten wachten, zomaar, en zo mis je het vertrek van de groep, sjans dat ik ze nog terugvond. Voor de rest, naast dit bijzonder grote klooster, dixit lonely planet, was er niet echt veel te doen. Voor de tempels moest je extra betalen dus die heb ik opnieuw links van me laten liggen, en ik heb me beperkt tot een wandeling rond het klooster, wat door de gelovigen ook wordt gedaan, kora genoemd, maar dan in tegenovergestelde richting zodat ik veel mensen zou tegenkomen. Het heeft wel iets, mensen in allerlei klederdracht, met jassen met mouwen tot bijna op de grond, met vreemde hoeden, maar soms dan ook weer heel gewoon, allemaal doen ze het rondje, en waar de trommeltjes hangen, daar draaien ze ermee, toch als ze niet te druk bezig zijn met hun mails te lezen of met te gsmmen. Godsdienst is zo duidelijk toch weer iets grappig, het ceremoniele wordt wel gedaan maar het loopt duidelijk niet in de geest van hoe het ooit bedoeld was. Zo is dat ook met boedhisten die om geld komen bidden, ik denk dat dit toch wat haaks staat op hun geloof. Tja, het was bij ons ook niet anders. Die dag zag ik ook een dansje, man man man, dat duurt, blijkbaar is dit dansje 1 keer per jaar maar dan wel zeven dagen op een rij, altijd hetzelfde, en daar staan we dan met zijn allen op te kijken, geen benul van wat er gebeurde, ook niet zeker of er iets gebeurde. Dat was het dan eigenlijk, ik ben kort in het nabijgelegen moderne deel geweest, zoals overal in China, volledig onder constructie, met een volledig nieuw winkelcomplex maar dan zonder winkels, met ervoor op straat de markt zoals die er al jaren staat... under construction. Tijd om te vertrekken, het regende, ik had gezien wat ik wou zien, tijd voor iets nieuws. </p>

		<p>Er stond nog een halte in de bergen op het programma, vooraleer richting woestijn te trekken, Langmusi. Mijn ticket was de dag ervoor geboekt, een regelrechte naar Langmusi. Echter, als puntje bij paaltje komt was het er eentje naar Hezuo, en daar overstappen, en wachten, om dan een paar uur later dan verwacht toe te komen. Vanwege de verandering van plannen moest dat ook aan mij worden uitgelegd, en daar hielpen enkele chinese toeristen bij, ne jonge gast, ne oudere en een koppel, die allemaal hetzelfde aan de hand hadden als ik. Nu, het mooie van de zaak is dat hier in China blijkbaar mensen snel met elkaar babbelen, en zelfs meer dan dat. Ze vertaalden, maar bij aankomst toen bleek dat mijn hotel verviervoudigd was in prijs kwamen ze me ook helpen en belande ik bij hen op de kamer, bij die jonge kerel en die oudere gast die elkaar ook gewoon op reis hadden leren kennen. En die avond zijn we met zn allen samen gaan eten, met al het eten in het midden van de tafel en iedereen die daar dan met zijn stokskes in zit. Zoiets vind ik toch echt wel plezant, en een groot contrast met die vele snelle eenzame maaltijden die ik doorgaans neem. Tot slot, dan wil ik nog trakteren op een fles bier, dat kost hier eigenlijk niet veel, maar nee, die oudere kerel koopt rijstwijn en dan zijn we met zn allen in het hotel aan de rijstwijn gegaan, en ik was de gast. Dus ik heb daar vanalles zitten proeven, ook rijstwijn gemaakt door het hotel, dat staat dan plots ook op tafel, zomaar. Ook mijn flesje had ik er tussen gezet, maar dat was de goedkope rommel waarschijnlijk. Interessant, van die momenten, zeveren met de locals, ook toeristen, net als ik maar dan toch ook weer helemaal niet. Ik heb het wel niet overdreven lang getrokken, zij ook niet... maar de ochtend erna zou ik al vroeg vertrekken, en ik was die dag zelf er ook al op uit geweest. De reden om naar Langmusi te gaan voor mij was niet enkel de mooie uitzichten onderweg maar de wandeling in een kloof nabij het dorpje. Het was wel lang zoeken naar die kloof, ne chinees hielp me door wat rond te bellen en die dan met mij te laten babbelen, uiteindelijk hebben we het gevonden. En dan ben ik alleen op pad gegaan, en toen ik rechts moest gaan ging ik links, en uiteindelijk ben ik helemaal tot boven op de berg gewandeld, het uitzicht was mooi maar ik heb er voor moeten afzien, in de ijle lucht van bijna 4000 meter. Dat was meter per meter met steeds zwaarder wordende adem, en steeds steiler, veel keer gedacht van terug te draaien, maar tja, je bent dan al zo ver. Helemaal bovenaan stond ik in de sneeuw, boven de 4000 meter, denk ik, ik weet het niet zeker, met enkele erg grote roofvogels die enkele tientallen meter boven me rondcirkelden. Ik was behoorlijk content dat ik het had gehaald dat ik ook terug kon, steil, maar niet naar onderen... en dan de juiste kant uit om de kloof door te wandelen. De kloof, die was volgens lonely planet fantastisch, wel, ik weet niet of ik het daar mee eens ben, het was wel mooi, maar ik heb toch ooit wel andere kloven gezien, maar goed, het was zijn 30 waard en na al die busritten was het eigenlijk wel eens tijd om mijn beentjes te strekkens. Er waren zelfs een paar loopvogels waarvan ik niet weet wat het nu eigenlijk was, maar goed, dat heb ik dus nu ook gezien.</p>

		<p>De ochtend volgt snel, het is nog vroeg, goed op tijd aan de bus, blij dat je uiteindelijk buiten bent geraakt uit het hotel met behulp van andere gasten die wel een lamp bij zich hebben... het is berekoud, en je zit daar te wachten in een bus met deuren open. Het moment van vertrek is ondertussen al gepasseerd en nog stromen mensen toe, tja, tijd is ook hier rekbaar. Nochthans, dat de bus op vertrekken staat dat weet de hele stad, die word bijeen getoeterd, wat begrijpelijk zou zijn in een land waar mensen geen gsm hebben met wekkerfunctie, ik blijf het toch maar vreemd vinden, dat getoeter waardoor iedereen wakker moet worden... maar aan de andere kant, dan zijn we vertrokken en dan is het blijkbaar nog zo dat er te laat zijn die moeten worden nagebracht, en dan heb je nog een vrouw die de bus nog een tijdje doet stilstaan aan een huis tot daar eindelijk ook nog eens een moeder met hare kleine verschijnt, heeft die die kleine nog moeten wassen of zo, ik weet het niet, maar het duurde allemaal erg lang. Toch straf eh, verschillende keer toeteren ze het hele dorpje wakker, ze vertrekken tientallen minuten na het geplande uur, er is maar 1 bus op een dag, en nog komt er volk te laat... over wanorde gesproken. Maar goed, we waren uiteindelijk weg en ik moest nergens dringend zijn. De omgeving had ik al gezien want ik was op de terugweg, dan maar voor me uitstaren, tot in Huezo waar ze me uiteindelijk duidelijk gemaakt kregen dat ik met een taxi naar het andere busstation moest. Ik, allergisch aan taxis, wel, het heeft wat geduurd vooraleer ik de stap waagde maar het was effectief goedkoop, 2 yen om naar het andere busstation te geraken. Daar dan de bus op naar Lanzhou, en blijkbaar was ik daar zelfs nog op tijd voor een ticket voor de nachttrein naar Dunhuang, want nu zitten we terug in het noorden. Ik had nog net tijd genoeg om iets te gaan eten, mijn tablet wat op te laden, wat heet water te tanken in het treinstation en een paar pakjes koekjes te gaan kopen, en dan was het weer tijd voor opnieuw openbaar vervoer, zo zou ik de 24 uur bijna rond maken. Dat had ik ondertussen geleerd, je kan hier best een thermos bij hebben, zoals al die chinezen, het water is er niet helemaal veilig en warm of bijna kokend water is hier in bus en treinstations gratis te krijgen, dus in principe kost drinken niks. Breng misschien ineens wat thee mee. Sommige van mijn plastic flesjes waren duidelijk niet bestemd om thermos te zijn, sommige haalden het wel.</p>

		<p>Dat was het eerste deel, van Beijing naar de bergen in het zuiden van de noordelijke provincie Gansu in negen dagen. </p>

		<p>Met groeten uit Daocheng waar ik een dagje vast ben komen te zitten vanwege volgeboekte bussen, en dat in het laagseizoen. </p>

		<p>W.</p>

	</div>

</div>

<br><br>

</body>
</html>

