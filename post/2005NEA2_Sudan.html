<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2005-6 East Africa</title>

</head>

<body>

<div class="container">

	<div class="col-md-9">
	<br/>
	<br/>

		<p>Samen met mijn Japanse vrienden Gaku en Tomo, allebei afkortingen van een ietwat langere naam, 's morgens naar het treinstation rond een uur of 8... en dan met de trein naar de haven in Aswan... dus, dat omdat we daar vroeg genoeg moesten zijn... VROEG GENOEG... Wat denk je dan dat je daar staat te doen, wachten.... tot 10 uur... en daarna... wachten tot 11 uur... en daarna... wel, wachten, tot iedereen die je is voorgekropen is binnen-geraakt... echt een hekseketel, je zou verwachten dat ze daar een simpel hek zetten zodat alles een beetje ordelijk gebeurt, maar nee, zet er gewoon twee politie-agenten die er een full-time job aan overhouden met schreeuwen tegen mensen die voorbijkruipen, althans, tegen een ogenschijnlijk willekeurig deel ervan want de rest wandelt gewoon door... Maar goed, het was allemaal wel interessant, en vooral verassend was het aantal toeristen, ik stond er bij een 70 jarige man, jawel, die heel zijn leven al door Afrika aan het reizen was, telkens de laatste keer zei hij, maar altijd maar terug, vorig jaar nog naar de Centraal Afrikaanse Republiek en vandaar naar Congo, dus ik zeg... 'is dat niet gevaarlijk' en hij antwoord laconiek 'ik ben al zeventig'. en voor de rest ook vier groepjes met auto's en onze vriend op een moto, ook japanner... dus eigenlijk leek het me best nog een populaire bestemming te zijn, Soedan... eens ingescheept begon het lange wachten en de strijd om plaats op de bank... 's nachts heb ik dan ook menig voet in mijn gezicht te verwerken gekregen, maar tja, dat heb je in een overvolle ferry in tweede klas...		</p>
		<p>Het werd wel onmiddelijk duidelijk dat Soedan wel vriendelijke (lees: toerist-vriendelijke) mensen heeft... een beetje een verademing na toerist-ziek egypte, zelfs enkele egyptische toeristen waar ik een praatje mee maakten gaven dat toe. Het hoogtepunt van de 23 uur durende boot-trip was in ieder geval niet de inbegrepen maaltijd tenzij je houdt van de volgende combinatie: 1 broodje, jam, smeerkaas, ei, groenten in azijn, een peper, een op overgeefsel gelijkende troep bonen, en een aantal stukjes lever... Ik heb mijn best gedaan, het was bijna allemaal op... maar lekker... wel, dat was het allerminst... kauwen en slikken, terwijl je je concentreert op de ritmische muziek... Fijn was wel dat we nog eens langs Abu Simbel kwamen van de dag ervoor... dus nu bekeken vanop zee... lang niet zo spectaculair maar meegenomen, vooral voor Tomo die niet mee was geweest. en de tijd ebte voorbij... al voelde dat zo gedurende de nacht niet altijd aan... in hoeveel onnatuurlijke houdingen kan je liggen vraag je jezelf dan wel eens af... Om een lang verhaal kort te maken, de boottrip was interessant en vermoeiend... en dan eindig je uiteindelijk in Soedan... ons paspoort bleek in orde en de formaliteiten snel doorlopen.... en ondertussen bleek het maar weer duidelijker en duidelijker hoe vriendelijk de Soedanezen zijn ten aanzien van de toeristen die het naar Soedan maken...		</p>
		<p>Mijn Japanse vriend met moto, voor hem was het nog niet afgelopen, die moest nog efkes wachten op zijne moto die ergens tussen een aantal koelkasten op ferry nummer drie werd gedumpt... en de groepjes met auto, die wachtte op ferry nummer twee.... dus, misschien voor de dag erna, of wie weet... zoals ik snel zou ondervinden in Afrika, misschien nog een paar dagen extra.... Maar hier staan we... het was niet goedkoop, het was niet snel... maar we staan veilig en wel in Wadi Halfa, Soedan... Ik had er zin in... de grensformaliteiten waren vlot... en alles ging goed het eerst uur van mijn zitje op de boot tot voorbij de douane... en dan krijg je de prijs van een rit naar het dorpje te horen... mijn financieel probleem detectie systeem trad al onmiddellijk in werking vanwege dat onverantwoord hoge kosten, en het zou die dag nog meer van dat worden... want wat blijkt, enigszins maar toch niet helemaal verwacht, het is daar niet goedkoop...we hadden onze inlichtingen op de ferry ingewonnen over hoe we best naar Khartoum zouden kunnen evolueren... wel... tien mensen vragen, tien verhalen... dus heel erg wijs geraakte ik er allemaal niet uit... maar het idee van een nacht te spenderen in dat grensstadje met een wc die die van trainspotting evenaarde, maar dan gewoon in een bunker in het midden van de woestijn stond... degoutant.. nee... zo snel mogelijk weg...dus, diezelfde namiddag nog de bus op voor een busrit van 27 uur... tja, ik heb mijn vervoer wel gehad die dagen....		</p>
		<p>ook hier kan ik hetzelfde van zeggen... nog niet halfweg en ik kreeg al een theetje gepresenteerd, had al 5 telefoonnummers... en ga zo maar verder... en net zoals in de ferry was luxe ver te zoeken in die bus, althans, het was niet echt een bus maar een veredelde vrachtwagen... Het meest spectaculaire aan de rit was de Nubische woestijn, het gros van de rit was namelijk dwars door de dorre woestijn... er was daar niks, ook geen echte weg... en de sterrenhemel die je dan krijgt, wel, dat is echt niet gewoon, zelden of nooit gezien, en uiteraard enkel te zien in een woestijn (waar dus zelf geen licht wordt geproduceerd). Het duurde en duurde, al was het maar omdat er soms ook stukken waren aan de bus/vrachtwagen. Ondertussen zag ik ook in de verte enkele pyramides staan, misschien wel iets van het weinige dat hier van die tijd nog rest, het is ook deel van Egypte geweest. Sommige toeristen bezoeken die, ik niet, er schiet niet zo veel van over en ze zijn klein. Na heel wat uren begonnen we stilletjes aan toch wel degelijk in de bewoonde wereld terecht te komen, allee... er leven daar mensen in borst-vormige hutjes... en met klei gebouwde en ommuurde huisjes... echt rijk ziet het er allemaal niet uit... en met de toename in huizen of hutjes kwamen ook de controles... op een bepaald moment moesten we op twee kilometer twee keer onze pas laten zien dus telkens kruipen uit dat kleine plaatsje in de bus dat het jouwe was en er terug ingeplooid geraken daarna...		</p>
		<p>Het was met al die controles een duidelijke indicatie van wat ons de dag erna bij de registratie stond te wachten... want hier in dit land moet je je laten registreren... in de niets aan de verbeelding latende dienst 'ALIENS CONTROL DEPARTMENT'. Controleren willen ze je hier toch wel duidelijk... Je moet je dit summum van bureaucratisch onzin proberen voorstellen... Een massa volk en misschien wel 10 loketten waarvan enkele bemand, en enkele ogenschijnlijk bemand, je weet wel, met iemand achter het loket maar niet dat die iets doet... nu denk je... tja, veel loketten, dat is toch goed... wel... niet als je opeenvolgend naar een wel-bepaald speciek loket moet, je weet enkel niet welk loket, en het is allemaal ver van duidelijk... dus om opnieuw een lang verhaal kort te maken... want elke stap vereiste aanschuiven bij de verkeerde lijn, informatie trachten in te winnen over de hoofden van vele anderen, in gebroken engels, en dat met onge-interesseerde bedienden.... Dus... je moest blijkbaar eerst een formulier invullen, je moest daarenboven ZELF je paspoort gaan kopieren (dat zat niet inbegrepen in de hallucinante prijs van 33 euro om te registreren daarenboven moest je terug naar je hotel om daar een stempel te gaan halen, en wat blijkt, dan kom je terug, en ja hoor, middag pauze, dus kom maar terug binnen drie uur... dus, niet alles was gedaan, dan moest je nog ergens een stempel gaan halen, ook moest je ergens gaan betalen (herinner, telkens een ander loket)... en dan moest je een zegel gaan halen en in hetzelfde bureauke moest daar dan door iemand anders een handtekening worden opgezet... jammer voor mij, en tot frustratie van het dametje die me de zegel gaf was de man die verantwoordelijk was voor de handtekening vooral aan het worstelen met zijn gsm, ik denk dat hij het gaatje voor de heroplading niet goed kon vinden... man, man, dat duurde... Maar goed, ook die wachtperiode doorstaan sta je officieel in Soedan, dat was dan ook onmiddelijk op een avondwandeling en eten na DAG 1 in KHARTOUM... registratie-dag...		</p>
		<p>De internet lijn is hier verschrikkelijk traag, en wat blijkt, tot drie jaar geleden bleek dat allemaal geen probleem, toch wel vreemd, een internet-lijn die achteruitgaat in snelheid... Maar er zijn hier wel meer vreemde dingen in dit land... al is het zeker niet allemaal even negatief... in tegendeel... hier vraag je de weg naar ergens en ineens wandelt die half de stad met je door om het je te tonen... Of ook, iemand die je de weg heeft gewezen komt twee dagen later bij je hotel langs om eens na te gaan of alles in orde is... of iemand die samen met je een bus neemt naar ergens waar hij niet moet zijn om je te laten zien waar je naartoe moet... of iemand die je geld geeft om uit te leggen hoeveel de busrit kost en dan dat geld niet terug moet... en ga zo maar door... En 's nachts kan je hier gerust over straat wandelen, toch ook niet echt wat ik had verwacht, maar allemaal geen probleem... dus het is met enige vorm van pijn in het hart dat ik vaarwel zeg tegen dit land, maar ik moet bekennen, echt veel te doen is er niet... ik had naar de pyramides kunnen gaan kijken, maar tja, die heb ik in Egypte veel spectaculairder gezien, en voor de woestijn locatie moet ik het ook niet doen want daar heb ik ook ingezeten... en dan zijn er nog enkele historische sites blijkbaar, maar tja, en het museum, dat is dan ook weer niet echt voor mij... maw, ethiopie begint te lonken...		</p>
		<p>Dat lonken, wel, de vrouwen doen dat hier niet... ook de mannen houden zich doorgaans uit jou weg op een enkeling na... wat een heel verschil is met de meeste landen in Azie, toen ik daarstraks alleen op de markt van Omdurman rond-hing werd het me zelfs al een tikkeltje eenzaam, dat zou in Azie niet gebeurd zijn, tenzij misschien in Laos..., uiteraard, in landen als India betekende dat dan wel doorgaans dat er volk rond je hing, maar in die tijd beklaagde ik me dat ook, want dat was altijd, zonder enige uitzondering, om geld uit je zakken te krijgen... Maar goed, ik heb hier wel degelijk iets gedaan buiten rondhangen op de markten... gisteren naar de dansende derwishen gaan zien, een sufi traditie, je kan dat ook in Egypte en Turkije zien, zoals sommigen onder ons, en zelf had ik het al eens meegemaakt in Pakistan... maar zoals altijd, same same but different, want niks is helemaal hetzelfde... en het was echt wel in orde... met klanken zoals typisch in techno, tribal, psychedelica... het zat er allemaal bij... honderden mensen roepen en zingen en dansen... en alle toeristen die in Khartoem zaten waren er ook denk ik... alle 40 schat ik... dat is naar mijn inschatting iets meer dan de helf van wat er aan toeristen in het land is... maar goed, dat is maar een inschatting...		</p>
		<p>de wereld zelf is hier anders wel hard... ik denk, wel, ik ben er vrij zeker van de de kloof tussen arm en rijk bijzonder groot is, want hier in Khartoum zie je de armoede nauwelijks... wel een aantal bedelaars, uiteraard, maar eigenlijk valt dat allemaal nogal mee, en is het niet te vergelijken met Calcutta in India of Dhaka in Bangladesh... en toch weet je dat de armoede doorheen het land hier schrijnend is... De regering doet in ieder geval haar best om alles zo obscuur mogelijk te houden, met dure reis-vergunningen naar alle gebieden die niet zo 'netjes' zijn... en een verbod op het fotograferen van armoede en ellende... tja... ALIENS CONTROL, dat menen ze hier serieus... En waar armoede is is ook veel andere ellende... de vriendelijkheid waarmee de toerist hier wordt tegemoetgekomen is dan ook duidelijk maar een deel van de Soedanese realiteit... en ik zal wellicht de andere kant nooit kennen... soit... rest er me niks dan te genieten van het deel dat ik dan wel mag zien....		</p>
		<p>Ik ga het hier bij houden voor wat Soedan betreft, mijn weblog bijhouden gaat vanwege de trage lijn hier niet.... dus dat zal moeten wachten tot hopelijk ethiopie, voorlopig reis ik nog samen met mijn japanse vriendjes... en dat zijn me toch kerels... wat blijkt nu... zie ik in gaku zijn paspoort dat die het jaar voor mij in Indonesie is geweest, blijkbaar heel Zuid-Oost Azie met de fiets... nu, je zal dat wellicht niet weten maar dat is echt wel bijzonder... ten eerst omdat toen de economische crisis vooral in Indonesie het hardst woedde... ik ben er vlak na geweest en zag er de gevolgen van... er waren die tijd vele onlusten met ettelijke doden... maar dat is nog niks, dat is ook een tijd waarin Cambodia nog gesloten was vanwege interne oorlog tussen het leger en de Khmer Rouge... er was daar geen enkele vorm van stabiliteit en dus ook simpelweg gevaarlijk rond trekken... gaku, of misschien eerder wako, besliste de grenswacht om te kopen om toch Cambodia in te kunnen, en zo gebeurde.... hij met zijn fietske het oorlogsgebied binnen, ne gast van toen 23 jaar...., wel ik heb al vreemde dingen gehoord maar dit gaat toch wel heel erg ver... ter volledigheid, hij is ook niet ver gekomen, ietwat in het land is hij door het leger berooft van alles behalve kleren, fiets en paspoort.... en terug naar Thailand kon hij... trouwens, diezelfde Gaku zal nu trachten rond afrika te reizen, voor het meest is dat geen probleem, maar ergens moet hij toch Congo en Angola en zo door.... wel... die gaat dat waarschijnlijk nog doen ook... en dat is toch echt wel niet de plaats om te reizen... Maar goed, een voordeel dat de japanners hebben dat wij niet hebben is een goed georganiseerd netwerk van reis informatie, japanners gaan ervoor, low budget en overal... dus, het is duidelijk dat gaku op de hoogte is, veel veel meer dan ik dat ben... het hotel waar ik nu verblijf is kwa prijs veel lager dan dat ik had kunnen gaan als ik de lonely planet zou zijn gevolgd... nu tja, de lonely planet blijkt nogal dikwijls rommel te zijn, maar het is misschien nog het beste wat er is, tenzij dat japans informatie systeem uiteraard... En zodoende was het al een leerrijke ervaring met die mannen rond te toeren... al loopt de communicatie uiterst stroef... want hun Engels is bijna zo beperkt als mijn Japans... hmmm, nee, dat is misschien ietwat overdreven.... maar toch... het is in ieder geval helemaal anders dan met een goed engels sprekende europeaan te reizen... maar het belangrijkste is dat ze ongeveer hetzelfde reizen als ik, op hetzelfde tempo... en dus over al de reizen zijn Gaku en Tomo nu al de reisgezellen waar ik het langst ben bijgebleven...		</p>
		<p>Vanuit de hoofdstad was het ineens al terug richting grens, maar dan die met Ethiopie. Ik was aan het treinstation geweest om eens te zien of ik niet met de trein verder kon. Normaal moet je een ticketje kopen om op het perron te geraken, maar omdat het kerstmis was moest dat niet van de lieftallige dame aan het loket, althans, ik moest dat niet. Uiteindelijk met de bus vertrokken, door de woestijn, uiteraard, dat is er hier. Er is in het zuiden ook nog wel iets anders dan woestijn maar dan kan je eigenlijk als toerist niet geraken, wellicht enkel als deel van een NGO of zo of als journalist misschien, maar als toerist moet je daar een permit voor vragen die je niet zal krijgen, zo heb ik verstaan. Door de woestijn met de bus, tijd om wat te mijmeren over mijn reis. Ik was echt wel moe, de zon stond op mijn gezicht, en ik werd wat emotioneel. Ik bedacht me dat ik toch al heel wat had meegemaakt, miserie en ellende gezien, waar ik op toekeek en niks aan deed, die gedachte is aangenaam en pijnlijk tegelijk. Alles werd wel effe veranderd toen ik in de verte een boot zag, jawel, een boot, een gigantische boot, herinner je, ik zit hier in de woestijn, de boot leek te varen op een zwarte zee, het had zonder twijfel iets surrealistisch dat ik zeker vijf minuten niet heb kunnen plaatsen. Naarmate we dichter kwamen leek de boot groter en groter, het was wel degelijk een groot zeeschip, blijkbaar op een transport doorheen de woestijn, omgeven door een leger van zwarten die blijkbaar nieuwschierig meewandelde met het trage vervoer. Surrealistisch, op kert in de woestijn met een zeeschip voor je!
		</p>
		<p>Laat komen we aan in Gedaref, het grensstadje, een plaats met om de vijf meter een apotheek, hallucinant. Ook daar weer vooral vriendelijke mensen, hulpvaardig, gastvrij. Het is natuurlijk zo dat die vriendelijkheid onderling niet altijd even duidelijk is, het is hier geregeld ambras, en het leven is hard. Een beambte die ik eerder in Khartoem sprak vroeg of zei me: tja, die toeristen zeggen maar dat iedereen hier zo vriendelijk is, ik zie die vriendelijke mensen hier niet. En ik denk dat dit de essentie is, je staat als toerist in een totaal niet toeristisch land wel in een erg speciale positie. De ervaring die je opdoet is per definitie een toeristenervaring. Ik was ook in Egypte veel mensen tegengekomen die me wilden afzetten, die waren niet vriendelijk en gastvrij, maar toen ik hier bij een hoopje Egyptenaren terecht kwam in het laatste stukje naar de grens met Ethiopie toen bleek dat ook die heel erg aangenaam waren. De context maakt veel. Toch wel belangrijk van dan ook niet te snel conclusies te trekken over specifieke landen. De veelheid aan landen waar ik doortrok, en het feit dat ik geschoold ben als psycholoog, maken dat ik meer en meer oog heb voor wat het allemaal gelijk maakt eerder dan wat het allemaal verschillend maakt, ik zie de verschillen tussen al die landen steeds minder, meestal is er dan ook nog eens een duidelijke verklaring voor. Dat besef is volgens mij ook inherent deel van reizen, een interessant deel ervan. En we gaan verder.
		</p>
		<p>W. 		</p>
		
		<p>W.
		</p>
		
	</div>

</div>

<br><br>

</body>
</html>

