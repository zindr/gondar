<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>
		
		<p>Sri Lanka, men had het mij aangeraden en nu ik hier toch in de buurt rondhing was het de moment. Aangezien het een eerder klein eiland is hoeft het natuurlijk niet lang te duren. Veel wist ik er niet van, het zou allemaal moeten blijken. Bij aankomst was er in ieder geval al een eerste ietwat vreemde vaststelling, men wisselde er geen Indisch geld, wel Euro en zo. Hmmm, blijkbaar is Sri Lanka niet volledig beste vriendjes met India. Dat verklaart waarom je hier niet zomaar met een boot van India naar Sri Lanka kan, geloof het of niet, er zijn er die het zwemmen, althans vroeger, maar vandaag loopt er zelfs geen ferry, dus je moet met het vliegtuig. India heeft denk ik wel ongeveer met elke buur problemen, ik weet niet waaraan het in dit geval ligt. Een heel erg hoog gedacht van de grootste democratie ter wereld heb ik echt wel niet. Maar goed, hier is het Sri Lanka.
		</p>
		<p>Het begon allemaal eigenlijk wel vriendelijk, een taxichauffeur ving bot maar wellicht omdat ik het erg vriendelijk hield hielp hij me op mijn weg naar de goedkope bus. Alles liep zo vlot dat ik veel te vroeg in Colombo aan het station stond, te vroeg, ik had er afgesproken met mijn host. Ik had nog eens een poging gedaan om te surfen, en met succes. Van de hoofdstad Colombo is geweten dat er eigenlijk niet veel aan is. Er is een tijd geweest dat mensen de hoofdstad vermeden en dichter bij de luchthaven bleven in Negombo, maar dan zie je hoe toerisme werkt, het goede alternatief voor de backpackers van weleer is een upmarket toerist dump geworden. Nu ja, ik weet het eigenlijk niet, tis maar van horen zeggen. Zelf heb ik onmiddellijk gekozen voor de hoofdstad, ik weet van mezelf dat ik zelfs in heel erg saaie steden mijn ding toch vind door er gewoon in rond te wandelen. En een stad heeft altijd wel iets te bieden, al is het maar de mogelijkheden die het biedt om te eten. En dat eten, dat is dan ook onmiddellijk het eerste wat ik heb gedaan, ergens binnengeweest en gegeten wat ik wist dat er typisch was, Kottu, een of ander fast food ding. Ze drinken er water van de kraan, goed, dat doe ik dan ook maar. Het was nochthans afgeraden, maar doorgaans overdrijft men daarmee volgens mij, mijn redenering, ik ben daar maar efkes, als het echt ongezond is dan zal dat veel minder zijn voor mij dan voor de bevolking daar. Soit, ver lopen ging ik daarna niet doen, dan was het wachten op mijn host. En blijkbaar was het wel degelijk wachten, en wachten, en wachten. Dat is nogal dikwijls, mensen in andere landen zijn meestal niet zo stipt dan in het Westen, daarenboven, zoals achteraf bleek, hier kan het verkeer echt wel tegenzitten, files zijn hier soms gigantisch, niks gaat vooruit, en dan is het uiteraard telkens moeilijk inschatten om ergens af te spreken.
		</p>
		<p>Eindelijk, ik zie van ver dat die kerel wel een teken van herkenning geeft, mijn host is daar en we keren door een best wel impossante file met zijn busje terug naar zijn huis dat iets buiten de stad staat. Doorgaans zit ik liever in de stad maar zijn profiel stond mij wel aan en ik wist dat de stad op zich toch niet onmiddellijk een gigantisch hoogtepunt van mijn reis ging worden. Het was echt wel een hoekje rijden. Die kerel, die was echt wel interessant, een ondernemer, een filantroop, en zonder zever, nog bescheiden ook. Zijn huis, behoorlijk groot, waar hij leeft met zijn vader, met een fonteintje in huis en zo, al werkt het niet. Blijkbaar zitten hier in Sri Lanka belachelijk rijke mensen, dat is zo nog al wel eens in minder rijke gebieden, het geld gaat ergens naartoe. Hij had wel verhalen waaruit toch een vorm van obscene welvaart bij de happy few bleek. We hebben veel zitten zeveren, zoals ik zei, hij was behoorlijk interessant, een deel van zijn leven woonde hij in Botswana waar hij een succesvolle internationale zaak uitbouwde, ook weer met enkele interessante verhalen. We gingen bij vrienden langs, ook weer aangenaam. En dan slapen in een grote eigen kamer. De dag erop ben ik naar de stad gegaan, hij is gaan werken. Dit keer ben ik met de bus gegaan. Van de stad is niet veel te vertellen, geld wisselen en zo, en rondkuieren, cava, niks overdreven speciaals. Colombo ligt aan het water, en daar ben ik dan ook even gaan wandelen. Je wordt er niet lastig gevallen, maar toch beland je vrij gemakkelijk in een gesprekje als je dat wil, cava hier dus in Sri Lanka. 's Avonds bij mijn host opnieuw de hele tijd zitten zeveren, hij liet me vanalles proeven van de lokale keuken en gaf me een paar tips over wat ik verder in Sri Lanka nog zou kunnen doen want blijkbaar was hij wel al op veel plaatsen geweest. 
		</p>
		<p>Het grote minpunt van Sri Lanka dat ook mij serieus ging parten spelen werd ook snel duidelijk toen ik met mijn host de planning aan het maken was. Het was er blijkbaar duur, erg duur, onverantwoord duur. Blijkbaar was de regering van mening dat toeristen toch wel een bijzonder grote geldbeugel hebben die mmoeten geledigd worden, en ik geef toe, als ik de toeristen bezig zie denk ik dat ze daar wel een punt heeft. Dus, wat is er blijkbaar gebeurd, alle toeristenattracties, of toch bijna allemaal, die hebben een erg hoge entree gekregen voor buitenlanders. Het fijne was dat mijne host dan mij kon helpen met selecteren, dat wil zeggen, welk tempel complex moet ik bezoeken als ik er maar een bezoek. Hij was ook wel grappig, met de jungle moest hij ook eens lachen, hij liet me horen dat het wel interessant zou zijn als ik olifanten wou zien. Voor de rest zou er enkel iets te zien zijn, en ook de jungle op zich was maar gewoontjes. Daartegenover staat dan een gigantische kost aan transport, entree en gidsen. Tja, aangezien ik al in heel wat jungles ben geweest was dan ook daar de keuze simpel, geen jungle. Op zich cava, eignelijk bezoek je geen land als je je beperkt tot een reeks toeristenattracties. Hier, grotendeels vanwege de prijs zou ik zelfs de tegenovergestelde keuze maken, bijna geen toeristenattracties bezoeken en gewoon rondhangen. De keuze van hier maar een tiental dagen te zijn was dus zeker de goeie keuze, ik zou al moeten moeite doen om hier tien dagen rond te hangen, maar goed, dat zou nog moeten blijken, want het is voorlopig nog maar de tweede dag dat ik er ben. 		</p>
		<p>De ochtend was gekomen, en dan was het tijd voor mijn eerste poging om een trein te nemen. Voorkruiperij, dat kennen ze hier ook, maar goed, ik heb mijn ticketje ook verkregen. Het duurde een tijdje vooraleer ik in Haputale was, een klein stadje in het midden van de thee velden. En als je daar aankomt in dat kleine stationnetje, dan begint het hele verhaal van hotel zoeken ook in Sri Lanka. Telkens krijg ik een aanbod dat ik vriendelijk afsla, vriendelijk want je weet nooit dat je hen nog nodig hebt, en je laat telkens aanvoelen dat voor jou enkel de prijs telt, die moet laag zijn. Het nadeel aan mijn manier van afbieden is dat je er wel lang over doet, en met in het achterhoofd een speciiek hotel wilde het ook zeggen dat ik eerst zelf de berg afmoest om daar dan verloren te lopen om dan uiteindelijk opgepikt te worden door net die kerel die me eerder al had aangesproken. Nu ja, ik had ondertussen dan ook wel al enige alternatieven bij de concurrentie gezien, dus nu was een hotel aanvaarden iets makkelijker omdat ik wist dat het een vrij goeie prijs was. De avond was ondertussen ook al gevallen, dat noemt men dan een reisdag, op een of andere manier bezig met reizen van 's morgens vroeg tot 's avonds laat.  Die avond nog snel een avondwandeling, iets dat me niet onmiddellijk van vreugde vervulde want het leek me daar eigenlijk best een saaie bedoening. Tja, de dag erna zou misschien verandering brengen. Er was gelukkig genoeg nog wel iets open om te gaan eten, veel niet, maar iets is uiteraard voldoende. Van de eigenaar van het hotel had ik iets of wat aan informatie gekregen om me daar dan wat bezig te houden, en wat mij opviel, veel zou er niet te beleven zijn. Er was zeker de wandeling naar die ahuem afgrond, een groot verval, dat had zelfs die host in Colombo aangeraden, dus dat zou er zeker bij horen. Voor de rest, geen idee. De zorg begint dan wel, ik moet hier wel degelijk nog een dikke week zitten. Zorgen voor later. Met de andere toeristen een praatje gemaakt, die waren door het dolle heen omdat de mensen hier effectief over het treinspoor wandelde, tja, op zich echt niks speciaals, toegegeven, als je dat in Belgie doet, dan kunnen ze je arresteren. Alles is veel veel losser in landen zoals Sri Lanka, of zeg maar in 80 percent van de wereld. 
		</p>
		<p>De dag erna, een wandeldag, dat ging deugd doen, actie. Eerst het busje vinden om naar een nabijgelegen dorpje te gaan, en daar dan een wandeling de heuvel op doorheen de thee velden. Er zaten ook toeristen op, de kans om een lonely planet te bestuderen om eens te zien wat ik allemaal zou kunnen doen en wat ik wellicht zou gaan missen. Het thee fabriek museam heb ik in ieder geval links van me laten liggen, letterlijk en figuurlijk. De wandeling was wel cava, een aangename setting, dat was heel erg goed meegenomen want de top, dat was echt een maat voor niks. Ik snap echt niet wat daar nu speciaal aan is, simpelweg een verval met een vallei, ok, niet lelijk, maar niet mooier dan veel andere verzichten die je hier onderweg tegenkomt. Daarenboven, ik had niet lang daarvoor in Oman een verval gezien van bijna een kilometer, dit was niks. En het is niet enkel ik die het maar zus of zo vond, ik ben teruggegaan en heb onderweg beslist om de andere kant op te lopen, na ietwat navragen aan mensen die daar stonden bleek dat ik gerust de bergen over naar andere dorpjes en een stad zou kunnen wandelen met het idee dat ik dan vandaaruit wel zou kunnen terugkomen met de trein of met de bus. Zoiets heeft vooral het voordeel voor mij dat ik niet de zelfde weg terug moet, en dus ook niet te snel terug ben. Het was op zich wel een succes, doorheen de theevelden krossen, dalen, doorheen dorpjes, af en toe geflankeerd door ne local, telkens goed voor een praatje. Ik zat bijna in een staking, grote vakbondsacties op til daar in het rustieke Haputale en omstreken. Net voor de stad was het nog eens sterk dalen, in het leek wel een beetje een favela zoals je die in Rio hebt, met kleine steegjes en waarbij je het gevoel hebt dat je de hele tijd door iemand's tuin aan het lopen bent. Altijd tof als daar dan een groepje madammen zit, zonder de controle van hun mannen laten die zich gaan, als vrouwen denken dat enkel zij door de bouwvakkers worden nagefloten, wel, zij wilden mij er ook wel effe bij. Maar ik heb er niet teveel aandacht aan besteed, verder dalen. In het stadje nog even rondgelopen, het had wel iets, iets gaan eten uiteraard, en dan een bus terug naar Haputale. Op die bus heb ik studenten gestuend, met een stuenkaart achtig iets, normaal doe ik dat niet, maar het gebeurde, tja, tis nu zo, normaal geef ik niks, er zijn er zoveel die iets komen vragen. De monnik naast me heeft me nog eens bewezen hoe leeg de religie eigenlijk is, ne klootzak van ne kerel die maar bang was dat zijn oranje kleed een klein beetje vuil zou worden, onbeleefd tegen me, het was duidelijk niet naar zijn zin dat ik naast hem ging zitten, de plaatsen vooraan in de bus zijn veelal voor monikken voorbehouden. Tja, religie, het blijven mensen he, en dat was er aan te zien. Dus, nog altijd te vroeg terug in het dorp, dus heb ik daar nog wat rondgelopen, maar niks speciaals, al moet ik toegeven dat ik er nu een beter gevoal aan over hield dan de avond er voor. Maar toch wel duidelijk, het was tijd om te vertrekken.
		</p>
		<p>Het zou alweer een reisdag worden. De eerst stop, Nuwara Ellya, een stadje dat super Brits zou moeten zijn en aangeraden stond in alle toeristengidsen. Brits was het eigenlijk wel, een race track, een golf course, verschillende Brits coloniale huizen zoals het postkantoor, Little England werd het hier genoemd. Het was duidelijk iets dat andere toeristen over de jaren ook hebben opgepikt, het was er behoorlijk duur. Zelf had ik bijna onmiddellijk beslist van niet noodzakelijk te blijven. Er was geen stockage ruimte in het busstation maar het jong meiske dat werkte in het postkantoor heeft mijn zak een paar uur voor me bijgehouden. De eerste toerist die ik tegenkwam heb ik gevraagd wat ik daar allemaal kon doen, ok, niet veel dus, en dat is wat ik er deed, er effe rondhangen, en terug de bus op, verder noordwaarts naar Kandi. Kandi, nog zoiets dat in elk toeristenboekske staat, maar ook hier zag ik niet echt in wat ik er ging doen, het was in ieder geval erg duur geworden om in de tempel te komen, dus foert, ik wou nog verder noordwaarts. Blijkbaar was het niet zomaar mogelijk van helemaal tot in Jaffna te gaan, en het was behoorlijk onduidelijk over wat ik best zou doen, en dan gebeuren er van die dingen. Iemand had me geadviseerd van met hem mee te gaan naar Colombo, de andere richting, daar zou ik met de bus kunnen, de nachtbus, naar Jaffna, helemaal de andere kant op. Nu ja, de trein zou ik niet moeten betalen want blijkbaar had hij een ticket teveel, en de bus, daar zou hij me opzetten, zo gebeurde, hij belde wat rond, zijn vriend regelde alles, dus eens in Colombo in een tricycle gestapt en daar dan iets gaan eten met die gasten, en dan de bus op. Ze hadden dat helemaal niet moeten doen, maar zoiets gebeurt hier blijkbaar, ze zien dat je er een beetje verloren loopt en ze staan hier klaar voor je. Van hen kreeg ik ook te horen dat fooi geven hier blijkbaar wel standaard is, tja, pijnlijk, ik hoop dat ze het me vorige keren vergeven hebben. Het was nu uiteindelijk wel wat duur uitgevallen, al moest ik de trein niet betalen, maar de luxe bus, zo bleek, die was niet gratis, maar goed, ik wou niet te onozel overkomen bij die jonge gasten met veel minder geld dan ik, zij reizen zo, en voor mij zou het te duur zijn... tja, het voordeel, ik heb geslapen, de hele nacht door, tot in Jaffna, in het noorden, niet ver van India af.
		</p>
		<p>Jaffna, het stadje in het noorden, dat was nog niet zo lang bereikbaar. Het is hier dat de oorlog tegen de Tamil Tigers het hardst woedde. Die oorlog, die is eigenlijk nog niet lang geleden, de mensen praten er niet over maar het is duidelijk nog een deel van het leven hier. Vooral de gaten in de muur van de geweerschoten, toch wel opvallend hier. Het begon wel goed, ze hadden me niet in de stad afgezet, er was duidelijk een taalprobleem en in plaats van dan veel veel moeite te doen hebben ze gewacht, en daar stond ik 8 kilometer verder dan de stad, wist ik veel... ik heb er dan maar voor gekozen om terug te wandelen, het voordeel is dat ik dan een deel van de stad zie dat je normaal niet ziet, wel, stad, van de nabij gelegen dorpjes, vooral nu dat het zo rustig was, rond 6 uur in de ochtend, zalig. Twee uurtjes later stond ik in het centrum, daar was een basic hotel, goedkoop, de regio hier is een beetje achtergesteld, en ook goedkoop, maar de kwaliteit was uiteraard een beetje naarvenant. Of ik alle verhalen hier altijd zomaar moet geloven is me niet duidelijk, daar zat ik in een super goedkoop krot hotel en daar was daar iemand die daar zat te wachten vooraleer hij naar Canada kon gaan, ne local, wel, als je dat voor je werk kan, dan vermoed ik dat je niet in een krot zoals dit hier zou zitten, maar wie weet. De kamers waren van elkaar gescheiden door een houten muurtje, dus horen deed je veel te veel. Ik was daar eigenlijk wel graag, echt iets voor mij, er is eigenlijk niks te zien maar de sfeer is er een beetje ruwer, een beetje echter. Het was wel niet simpel om iets te weten te komen dat relevant was voor toeristen, niemand wist hier iets, toerisme staat hier duidelijk nog in haar kinderschoenen. Het mocht wel niet, ik heb een paar flessen bier gekocht en die op mijn hotelkamer uitgedronken. De cafekes hier zijn zo een marginaal bedoening en tot op het bod triest, maar ik had wel eens goesting om een pint te drinken, of zeg maar fles. Je hebt hier van die winkeltjes die alcohol verkopen, enkel alcohol, en elders kan je dat niet kopen. Ze staan daar dan ook te drummen, met vele, dat was ook zo in India in sommige plaatsen. Eigenlijk best wel erg hoe je alcohol probeert in te dijken om dan vast te stellen dat iedereen daar in rij komt staan om wat flessen sterk drank in te slaan. 
		</p>
		<p>Ok, ik was content, het was daar best ok in Jaffna, maar er was niet veel te doen. Er was een tempel, en daar ben ik naartoe gewandeld, was wel ok, ik ben niet binnengeweest want mannen moeten in bloot bovenlijf, tja, zo heeft ieder religieus groepke wel zijn of haar typetjes, ik heb het van buiten wat aanschouwt. Ik had er een goedkoop internet plaatske gevonden, en ik ben hier en daar wat lokaal eten gaan proeven. Misschien wat het meest amuzant nog wel mijn coiffeur bezoek, af en toe moet mijn haar eraf, met de tondeuse, kin en kop, het was echt wel weer eens tijd. Ik ben daar in een lokaal barakske verzeild geraakt, ik mocht spontaan voorkruipen, en ondanks de initiele discussie over geld, uiteindelijk kreeg ik me daar een knipbeurt die tot in de kleinste puntjes verzorgt was. Ik heb echt het vermoeden dat ik de eerste blanke was in zijn stoel, ik weet het niet zeker, hij was al oud en vroeger voor de oorlog was er hier ook toerisme, maar toch. Het was dus eigenlijk best wel plezant. Maar daar vul je een dag niet mee, dus, wat dacht ik, als ik nu eens een bus neem en ergens naar een ander plaatsje ga, niet te ver hiervandaan. Wel, dat ging, naar Point Pedro. Wat was me dat, de rit naar daar was weer heel erg lokaal en al even erg cava, over de kleine weggetjes, met mensen die op en af stapte en een kereltje wiens verantwoordelijkheid eigenlijk was van zoveel mogelijk mensen op dat ding te krijgen. Dus, daar wordt de hele tijd over en weer geschreeuwd over hoe en waar mensen moeten gaan zitten, staan of hangen, als het ware het stappelen van jouw spullen in de verhuiswagen om zoveel mogelijk mee te krijgen. Het dorpje waar ik terecht kwam, wel, dat was echt een dorpje, een klein centrum met een binnenmarkt, en een hondertal meter daarvandaan de zee. Ik ben daar effe gaan wandelen en heb er effe gepraat met de lokale vissers. Ook hier, zoals bijna overal ter wereld, is de visserij bedreigt, minder vis waar veel meer moeite moet voor worden gedaan, het leven als visser is er over de jaren echt niet beter op geworden. Ik bleef maar wandelen en ben dan uiteindelijk wel wat verloren gelopen, op de manier hoe je zou moeten verloren lopen, ergens in het midden van de velden, met kleine huisjes, de stilte van het dorp, mensen die je wat vertwijfeld aanstaren, dit is het echt leven ook. De zon brandde, en af en toe werd de perfectie verstoord door een brommertje dat voorbij geraasd kwam. Lang ben ik er niet gebleven, nog even iets eten, en hier was ook dat een beetje speciaal, althans, zo behandelde ze mij. 
		</p>
		<p>Na toeristarme dagen, ik heb er geen gezien in het noorden, was het tijd om terug af te zakken, en dit naar het ene tempelcomplex dat ik had besloten te gaan bezoeken, Pollonuwara. Dat was iets midden op de toeristenas. Bij aankomst met de bus was ik wel wat verrast, er klopte iets niet, ergens had ik opgepikt dat ik in een bepaald deel van de stad moest zijn, maar dat bleek eerder niet zo als ik de prijzen van hotels moest geloven, dus ben ik gewandeld naar het andere deel, maar blijkbaar via de verkeerde weg, dus het werd een heel eind wandelen en nog verder en verder. De zon brandde ondertussen, en ook hier bekeek men mij vertwijfeld, enkel, tja, hier was de sfeer veel minder rustiek en perfect, ik had er moeten voor gaan en gewoon wachten op openbaar vervoer, of simpelweg een hotel aanbod aan nemen zoals die werden voorgesteld aan het busstation. Dat heb ik dus niet gedaan, en ik heb daar dan een prijs voor betaald. Het dorpje bij de tempels had wel degelijk de goedkoopste accomodatie, maar het moet gezegd, dat is niet echt een dorpje waar je iets wil gaan eten, teveel toeristen voor te lang, ik vind dat soort plaatsen echt niet aangenaam. Nu ja, ik heb er een hotelletje gevonden aan ne schappelijke prijs, niet goedkoop, duurste tot dan toe, maar zo gaat dat in dit soort contreien. Ik kreeg er zelfs ietwat te eten, te snoepen eigenlijk. Wat ik niet wist was dat ik de dag erna zonder waarschuwing naar een andere kamer was gezet, duidelijk mindere kwaliteit. Het extra eten en de vriendelijkheid die er was, die waren ook snel verdwenen. Tja, toeristen dorpjes, wat wil je. Van die tuk tuk mannen, tricycle bestuurders, tja, die probeerden ook hier een daar een centje bij te verdienen, bijvoorbeeld door me gratis binnen te loodsen in het tempelcomplex. Nu, misschien had ik dat wel kunnen doen, het was goed geweest voor die bestuurder, en wellicht had het ook wel gewerkt, zij zullen ook wel weten hoe het systeem werkt, maar ik zag het niet zitten, tja, dan maar betalen, er zat niks anders op.
		</p>
		<p>De tempels, wel tja, wat heb je aan tempels als je zelf niks van de geschiedenis kent. Ze zouden het beste zijn in het land, voor de toerist, en het moet gezegd, op zich viel het allemaal inderdaad wel wat mee als je vooral niet aan de inkomprijs dacht. Je bent er ook snel enkele uren, vier of vijf, mee zoet omdat het een eerder grote oppervlakte is. En ok, liever betalen en hier wat op mijn gemak alleen rondlopen dan met ne tricycle bestuurder meezeulen en niet op mijn gemak zijn. En het museum, dat was ok en het zat bij in de prijs inbegrepen. Er waren behoorlijk veel toeristen, al was je vanwege de omvang van het gebied toch dikwijls op je eentje. De toeristen waren doorgaans per bus, en doorgaans waren het Sri Lankezen. Sommigen vonden mijn aanwezigheid het meest bijzondere aan de hele setting denk ik, als je hun enthousiasme zou moeten geloven. Sommige delen van het complex vond ik zelf ook wel cava, maar niks echt indrukwekkends, het was alsof ik een verplicht nummer afwerkte en achteraf tevreden was dat ik dat dan ook gedaan had, zonder echt enthousiast te zijn op het moment zelf, wel, misschien niet waar, ik was best wel tevreden op het moment zelf, misschien omdat het toch iets beter was dan eerder gedacht. Misschien voor de volledigheid, het gaat hier over ruines van in de middeleeuwen en ene ticketje van 20 euro. Een paar delen waren ook vrij toegankelijk, wellicht kost het teveel van ook die delen te gaan isoleren en beveiligen. De dag passeerde wel, cava. Die avond ben ik naar het nabij gelegen stadje gevlucht voor het eten en om eens te luisteren hoe ik daar weg zou geraken. Als je na zo een toeristendump in een stadje komt, nog altijd dichtbij de toeristendump, dan voel ik me toch onmiddellijk al meer in mijn sas. Ik heb er niks gedaan, maar het was het busritje ernaartoe en de wandeling terug wel waard, het verlies aan geld voor de busrit werd zondermeer gecompenseerd door het goedkopere eten en het rijkere aanbod. De tempels lagen achter me, ik had zelfs een paar troepen met apen gezien, het was weer tijd om te vertrekken, naar het oosten, naar de kust. Het enige toeristending op Sri Lanka, althans voor mij vanwege de hoge toegangsprijzen, dat lag nu volledig achter me.
		</p>
		<p>De trein, dat ging blijkbaar niet lukken, al was er een treinstation, er waren simpelweg niet veel treinen. Met de bus, een rechstreekse was er niet, maar er was een bus naar de hoofdweg en daar wisselen bleek echt wel simpel, er stond eigenlijk al een bus op ons te wachten, het nadeel, die bus zat vol. Dat gebeurd hier wel meer, dat ik ergens verwrongen zit tussen de massa, kilometers tellen tot er een vorm van bevrijding komt, en de hele tijd voel je je net als dat blok op de weg waar iedereen uiteindelijk toch op een of andere manier langs moet manouvreren. Wat ik zou gaan doen in Trincomallee was me eigenlijk nog een beetje onduidelijk, een kuststadje zondermeer. Dat bleek dan ook als ik daar aankwam, geen doel, en nog niet eens de ambitie om er echt te blijven, dus wat deed ik... wel, ik bracht mijn rugzak naar het treinstation... daar was geen stockage maar hier zijn ze uiteraard weer vriendelijk, dus, ze hebben mijn rugzak daar simpelweg gratis bijgehouden, tot die avond als de trein naar Colombo zou langskomen. Eigenlijk was ik daar dus maar een goeie halve dag, genoeg om daar wat rond te hangen en om ook eens te gaan kijken naar de nabijgelegen stranden die eigenlijk als toeristische hotspots worden gepromoot. Wat dat betekent, hier in Sri Lanka is dan maar de vraag. Ooit in India was ik ook op een strand, wel, vuil, ik zou er niet willen zwemmen, dat zou hier ook wel eens kunnen zijn. Het zou iets van een paar kilometer worden, dus een fikse wandeling. 
		</p>
		<p>Het eerste strand was vrij dichtbij, Uppuveli Beach, ik ben daar ergens ingeslagen, de hoofdweg af en inderdaad, toen zat ik op het strand. Eigenlijk was het niet zo geweldig als strand, alles behalve eigenlijk, een beetje vuil, een paar mensen die daar rond hangen, maar geen witte toeristen. Ik ben dan nog verder gewandeld, en dat bleek toch wel wat verder dan gedacht. Gelukkig, er is daar ne kerel die met zijn moto me passeerde en me een gratis lift aanbood. Dankzij hem zat ik dan ook onmiddellijk op het beste stukje strand, en als ik het gewild had dan zou hij me achteraf nog komen halen om terug te doen, daar heb ik vriendelijk voor bedankt. Maar geef toe, toch wel vriendelijk, effe stoppen en me meenemen. Ik ben daar in een hotel efkes mijn fles water gaan laten vullen en heb dan een half uurtje op het strand gezeten, zonder toeristen, die waren er totaal niet. Het was iets of wat na het hoogseizoen, maar toch ook niet echt veel, een beetje verrassend dat het er zo leeg was. Leeg, op een strand, als een strand anders al saai is, dan is het dat leeg nog meer. Erg proper was het ook niet, tja, een half uurtje is dan ook meer dan genoeg. Op de terugweg, diezelfde saaie baan op dan dat ik eerder wist over te slaan met mijn lift, en daar werd ik opnieuw opgepikt, nu door nen tricycle bestuurder die me gratis wel zou vervoeren. Hij probeerde me een paar edelstenen te verlappen maar daar heb ik voor gepast, ik was zo wel ineens terug een heel stuk dichter bij de stad. Zijn tricycle stond op instorten, een rem had hij niet echt, tja, dat is hier een soort taxi. Ik vermoed dat hij wel niet iedereen gratis meeneemt, het suggereert hier alvast dat men nog interesse heeft in die blanke toeristen die hier rondwandelen. Nog een zalig limoensapje voor onderweg, die sapjes zijn vers van de pers en superlekker, en dan terug de stad in. Daar nog efkes gewandeld en dan was het tijd om te gaan wachten in het station voor mijn nachttrein naar Colombo.
		</p>		
		<p>Die treinen hier zijn best wel cava, niks luxueus als je zoals ik in de laagste klas gaat zitten, maar cava. Mijn host had me laten weten dat het niet aan had echt meer te betalen voor eerste of tweede klas, ondertussen zat ik al wel eens toevallig in tweede en ja, dat is iets comfortabeler maar ik zie ook de meerwaarde niet. Het duurde wel wat, om dan in de vroege ochtend in Colombo te arriveren. Vandaar heb ik ineens een ticketje geboekt naar Galle, in het zuiden, dus nog iets of wat wachten en alweer de trein op. Zo arriveerde ik dan 's middags, de dag na vertrek, eindelijk, na een ietwat lange rit in Galle. Een zitplaats had ik niet in mijn laatste trein, althans, geen zitje, wel een zitplaats op de grond. De uren begonnen toch te wegen naar het einde, dus content dat het gedaan was. Mijn host van het eerste uur had me ondertussen laten weten dat ik de laatste nacht niet kon langs komen, vanwege ziekte in de familie, dus, ik besloot van in het zuiden mijn laatste nacht door te brengen. Dus, eerst was het zoeken naar een hotel, en dat viel niet echt mee. De prijzen die ik vooropstelde werden hier simpelweg weggelachen, dat beloofde niet veel goeds. Ik heb geprobeerd, maar de kwaliteit was vrij hoog, de prijs ook, niks dat op mijn naam was geschreven. Zo werd Galle niet mijn eindbestemming, na enig zoeken ben ik naar Unawatuna gegaan, niet zo ver van Galle, omdat dit aan het water was en dat daar om die reden enkele meer budgetgerichte opties zouden bestaan. Ook daar was het nochthans zoeken, de lage prijzen die werden geadverteerd was voor tijdens de dag, niet de nacht, of per 12 uur. Uiteindelijk vond ik achterin iets, en ik wist er af te bieden tot mijn goedkoopste kamer in Sri Lanka, een kamer die eigenlijk nog in de steigers stond, maar er was elektriciteit en waarom niet, ik heb enkel een bed nodig. Er zaten daar ook nog andere toeristen, sommige waren wel interessant, en ik heb daar dan nog eens een praatje kunnen doen, met de witten, dat is ook wel eens plezant, zeker als die dan toch ook wel weer iets ouder zijn en ook iets te zeggen hebben over andere dingen dan strandliggen. Er zat ook ne Roemeen, tja, zo wil je niet teveel toeristen, altijd zat, luid, obsceen, ... maar hij vond mij wel supercool, tja, daar was ik niet zomaar weg, hij meende het wellicht allemaal wel goed. 
		</p>
		<p>Galle, het stadje, daar was een oude Hollands vesting, en ok, als toerist is het duidelijk iets dat je niet volledig negeert. Er was een wal langs de kust, een aantal kerkjes, een stadhuis en zomeer. Het is zeker de wandeling waard, maar het is en blijft toch wel een toeristische bedoening met overal zaken die zich specifiek op toeristen richten. Ik heb er wat gezeten, kijkend naar een cricket wedstrijd, tja, dat is hier populair, zoals in alle landen waar de britten ooit hun ei hebben gelegd. De rest van de stad was op zich niet zo heel erg bijzonder, maar ok, want een stad. De dag erna zou de laatste dag Sri Lanka zijn, dus ik regelde mijn vervoer van Galle naar Colombo voor de vroege ochtend.  Nu deed ik de weg tussen Unawatuna en Galle te voet, niet de meest aangename weg maar cava, en daar vind je dan de iets goedkopere eetgelegenheden al heb ik mijn bedenkingen bij de kwaliteit, en je vind er ook cafeetje, daar hangen al die venten rond, en ik besef dat in verhouding met levenswaren het bier toch behoorlijk duur is, net zoals bij ons. Terug gekomen in het dorp had ik niet meer de tijd om de wandeling naar het sjiekste strand te maken, dat zou halfweg in de jungle liggen, geen idee, ik heb het gehouden bij een korte wandeling over het nabijgelegen strand, cava maar overbevolkt door al de toeristen, als je het je afvraagt, dat deed ik, ze zitten dus hier, de toeristen. Tijd om te slapen, de dag erna weer vroeg op. Die ochtend was het wel nog effe stressen, ik was wel goed op tijd maar ik had nog nooit een bus in die richting genomen en blijkbaar lieten de bussen me daar in het donker staan, ik wist niet wat er verkeerd ging. Gelukkig was er iemand anders die die richting uitging en hij stelde me gerust, ik ben er dan ook nog op tijd geraakt, en daar dan wachten op de trein en terug naar de hoofdstad. In de hoofdstad nog wat rondhangen, niet te lang, en verder naar de luchthaven. In de luchthaven nog wat hangen en dan de vlieger op... de laatste dag was er eentje van reizen, op mijn weg naar India, op mijn weg naar Qatar, op mijn weg naar huis.
		</p>
		<p>W.		</p>

	</div>

</div>

<br><br>

</body>
</html>

