<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2007-8: West Africa</title>

</head>

<body>

<div class="container">

	<div class="col-md-9">
	<br/>
	<br/>
		<p>De eerste stapjes zijn gezet… op weg langs de westkant van Afrika. Ik was toch wel met wat stress vertrokken maar dat was snel weg, in Zaventem al. De aankomst in Casablanca deed me effe aan de film « lola rent » denken, waarbij gesuggereerd wordt dat kleine verschillen grote veranderingen teweeg brengen… Dus, ik moest nog geld afhalen en miste daardoor de trein (22h.) naar de stad, om 24h. was er nog een maar te laat om verder te geraken zonder taxi (ELLENDE), en toen bleken alle hotels ofwel gesloten ofwel veel te duur... dan ben ik maar teruggewandeld naar het station… Interessante was de nacht wel, Casablanca bij nacht, zo zie je wel eens vreemde mensen… en verder, van die lege brede lanen met af en toe een bewaker in een portaal die me dan weer wat verder hielp naar de veilige stationsbuurt ;)		</p>
		<p>En eigenlijk is dat misschien nog wel het meest verrassende van al… hulpvaardige mensen, niet om dan geld af te troggelen… maar gewoon om te helpen, ik ben zoiets in een toeristenland echt niet gewend (maar ik moet nog wel eerst naar de toeristengebieden trekken vooraleer de conclusies volgen :-). Een voorbeeld, op de jeugdherberg staat een sluitingsuur… ik bel dus niet aan… maar mijn nieuwe vriendjes van de straat in Casablanca maken daar geen probleem van (de eigenaar jammer genoeg wel). Dus, ik heb daar nog serieus tegen mijn voeten gekregen van die eigenaar terwijl het mijn hulpvaardige vriendjes waren die klopten en belden... ik deed niks, en als zij zegden dat het geen probleem zou zijn... k wist van niks. Tja, soms moet je het gewoon nemen zoals het is… Het zal hen een zorg geweest zijn, de meesten leken me trouwens onder invloed van alcohol en/of lijm...		</p>
		<p>Ik had in Belgie onlangs nog naar de Mauritaanse ambassade gebeld… zij zeggen, ga in Casablanca… OK, zogezegd zogedaan… eerst nog wel het adres ergens vinden, daar was de toeristendienst goed voor… en dan het visum in orde brengen… eindelijk daar : « wij zijn verhuisd naar Rabat »… ook de toeristendienst wist dat blijkbaar niet, met andere woorden, ondanks dat ik niet in Rabat wou zijn… hier zit ik dan… moe, want bijna niet geslapen… en alleen… want verassend genoeg is dat er niet zo heel erg veel volk zich op mij werpt. Contacten zijn beperkt, een Spaanse die naar haar werk ging… of een paar jonge Britse meiskes wiens Rough Guide ik effe had gevraagd… De Marokanen hebben het hier allemaal wel gezien, die toeristen, en eigenlijk is de levenstandaard hier best wel (zo ziet het er naar uit) hoog… maar goed, tot dusver... de eerste indrukken… on verra… ja ja, in het Frans, tis dat of Arabisch, of er toch de Marokaanse versie van.		</p>
		<p>Morgen de ambassade trachten te vinden en dan hopen dat er niet nog een probleem opduikt… als alles goed (niet super) loopt ben ik vrijdag naar Fes. Daar misschien meer gedoe aan mijne kop… want tot nu toe… alles rustig… misschien ok, iemand die 10 minuten naast je loopt en niet echt verstaanbaar is… en dan alle staatshoofden en koningen te benoemen… zelfs die ik nog niet kende, zoals Prins Diana van Belgie ????? Tis maar dat je er de lol van kan inzien… was content dat ik er vanaf was. Casablanca leek me een moderne stad, vrij europees getint (op het eerste gezicht), Rabat was best fijn, een moderne europees ogende stad al heb ik er vooral mijn tijd al wandelend door de souq doorgebracht (of zeg maar marktstraten), zelfs horloge en slippers gekocht... (veel gewandeld). Fes was best wel cool, vele steegjes in de medina (oude stad) en veel karakter (veel gewandeld). Marakesh was dan misschien weer iets te veel van hetzelfde, mooi hoor... maar niks bijzonders als je de rest al gezien hebt... (veel gewandeld). De slotsom, mijn voeten doen pijn... van de blaren maar ook van het wandelen op zich...
		</p>		<p>Reizen is ervaring opdoen. Ik heb dus koeiekop-kebab gegeten... voor mocht je er aan twijfelen... dat is een broodje met vlees en hersenen... twas effe slikke... maar, bijna helemaal binnen gespeeld die handel... ben trots op mezelf. Ondertussen ook slakken gegeten... en een paar dagen geleden viskebabs en nog vanalles... ik doe mijn best hier :) het helpt als ik bij iemand anders ben, blijkbaar, tja, dat steuntje in de rug zeker... :) en ik moet zeggen dat het op dat vlak al is meegevallen... Je komt hier meestal wel iemand tegen waar je mee kunt rondhangen. Plezants is ook zoals een tijdje geleden in Fes... van in een lokaal plaatste van 2 op 3 geperst tussen enkele Marokanen een vreemd smakend soepke naar binnen te gieten... lekker vind ik het zeker niet allemaal, maar goed, tis eens iets anders eh... dan Alma... de prijzen zijn echter vergelijkbaar met Alma... en groenten vinden is blijkbaar niet zo evident... bummer (de hamburger of de friet zou het probleem niet geweest zijn)		</p>
		<p>Voor de rest heb ik eigenlijk niet zo veel te vertellen... het is allemaal best wel gelijkaardig aan wat we in Europa gewend zijn, en in zoverre het anders is zie ik vooral Arabische trekjes... die ik in Egypte, Syrie en Jordanie al heb mogen proeven... dus, misschien dat ik nog niet echt verrast ben geweest... het meest opvallende blijft dat alles best wel relaxed is, geen overdreven toeristen gedoe, ik bedoel van die onzin verkopers die zich 20 minuten in uw oor nestelen om dan elke vorm van onzin op je uit te proberen... bv. de drug verkopers... iedereen lijkt hier hash verkoper in bijberoep te zijn en overal verkopen ze de beste kwaliteit... overal... er volgt dan meestal nen uitleg waarbij ik bij aanvang al aangeef dat ik geen interesse heb, maar ik zie er blijkbaar 28 uit, en dan krijg je van die mannen over je heen...		</p>
		<p>Tja, wat moet je dan daarop zeggen, meestal niks... soms laat ik me echter wel eens gaan... ne kerel probeerde zich als gids op te dringen en begon vervelend te doen toen ik hem vriendelijk de andere richting uitwees... ik kon het niet laten... dan word ik soms wel eens een tikkeltje gemeen: "is dat wat jij in je leven doet, mensen een beetje gaan lastig vallen voor een klein beetje geld terwijl je schoenen aanhebt, en moderne kleren... is dat niet echt zielig, ben je dan geen prullenman ???" (hij werd er niet vrolijker op) Och tja, soms mag je jezelf wel eens amuseren eh :) Het is niet dat ik altijd zo doe, zo zat er in de bus ineens een meisje op mijn schoot (vervreemdend gevoel) om mij tot kopen aan te zetten, ik kwam ze twee dagen later (zonet) toch weeral tegen zeker... tja, we bleven vriendelijk... niet zo tegen de rugzak-in-bus-legger, dan vragen ze 1 euro (in dirham) voor een zak weg te 'zien' leggen door mij, terwijl de ganse busrit maar 4 euro kost... tja, een beetje niet goed wijs... al moet ik zeggen dat de toeriste achter mij wel degelijk zoveel geld gaf... ik alvast niks...		</p>
		<p>Toeristen zijn er eigenlijk niet zoveel, tenzij hier in Marakesh... maar zelfs hier heb ik niet het Egypte gevoel.... alles is netjes gespreid en er zijn genoeg lokale mensen om ze zo een beetje te maskeren... soms zie je ze wel in van die up-market tenten... zo waar geen kat zit en elke vorm van gezelligheid de das is omgedaan vanwege het dure meubilair, of waar ze bij het eten ook de verplichte lokale muzikale begeleiding je de strot in duwen... maar je hebt er eigenlijk geen last van, want ongelooflijk (voor mij toch) maar waar... ze sleuren u hier niet overal binnen. ze roepen wel al eens, tja, af en toe moeten ze ook iets kunnen verkopen... maar meestal is het iets van 'olla chica'... de Spaanse taal is hier gekend, en vrouwen ook... vandaar... en ik kan me gerust voorstellen dat menig vrouw het hiervan wel al eens op haar heupen durft te krijgen... maar dan zie ik naast die testosteron bommen toch ook wel een ander deel van het probleem... dan zie je zo ineens een 18 jarig mieke, of ze kan 13 geweest zijn, aan zo ne Marokkaanse puber hangen... dus, intermitente bekrachtiging eh, als het sommige lukt waarom niet zelf ook blijven proberen... en voor de rest zijn het vooral vrouwen die beginnen te beseffen dat hun piek toch al wel enkele decenia achter hen is gebleven... zo een 'ooit-was-ik-misschien-nog-wel-wat-knap' met een of andere knappe jonge gast (uit Marokko).		</p>
		<p>Uiteraard, allemaal niks mis mee... wat de madammen in Afrika doen, dat doen de mannen in Azie... dat blijkt toch telkens weer... en eigenlijk niks mis van de Marokanen, ze zijn hier echt wel vriendelijk... zo kreeg ik hier twee minuten geleden nog chips aangeboden door een Marokaans meiske dat hier naast me zit te internetten. En de hulp die ik hier krijg ik dikwijls zonder bijbedoelingen (soms ook niet) en zelfs soms heel spontaan. Ook met de toeristen lukt het goed contact leggen, al zit er dikwijls wel een leeftijd verschil op... vorige keer in Afrika, eens Egypte door (want daar zit elke soort toerist) zag ik eigenlijk vooral mensen van rond de 30... hier in Marokko is dat eerder 22. Althans, de toeristen die ik tegenkom... dat hangt uiteraard ook een beetje samen met mijn hotel keuze... ik ga voor de goedkoop... en in Marokko is dat dan dubbel zo duur als in elk van de voorgaande niet Europese landen waar ik heb gereisd... en het zal wellicht nog duurder worden eens ik de grens oversteek. Nu lig ik in mijn tot nu toe goedkoopste bed (op het treinstation na), ergens op een terras... ben eens benieuwd, want het kan hier op dit moment best wel koud worden... Marokko is nogal bergachtig, en het is winter eh... eigenlijk zou er wel wat regen kunnen vallen, maar daar heb ik dan weer beresjans mee (hout vast houden).		</p>
		<p>Grappig, zonet herzette ik me een beetje nadat dat meiske naast me me efkes stootte (per ongeluk), ik denk dat ze stom is (niet kan praten), ze keek effe verontschuldigend en wreef me over de rug, een paar keer... je zou van minder een goed gevoel krijgen in Marokko ;-) flirten kunnen ze hier wel hoor, al ga ik er wel vanuit dat het daarbij zowieso blijft... zo kuste er zelfs iemand in de nek van de Canadees waarmee ik effe optrok in Rabat... die dacht onmiddellijk te 'scoren', 22 jaar en aan niks anders denkend als je hem hoort... maar goed, dat is blijkbaar toch niet doorgegaan...		</p>
		<p>Mijn visa voor Mauritanie is ook geregeld, zonder problemen... dus, we gingen de trein nemen om 13.30 nadat we om 12h. verwacht waren op de ambassade... ok, om 12 uur daar... om 13.30 krijg je jouw paspoort terug (alles in orde, yeay), maar door die vertraging... trein weg natuurlijk... goed dat er nog een tweede was... en ik met een 40 jarige zweed met veel reiservaring naar Fes... twas duidelijk dat we niet honderd procent op dezelfde golflengte zaten... verschillende discussies waar ik wel een beetje mijn stress niveau van zag naar boven gaan maar soit... dat hoort erbij... ik had in ieder geval iemand om mijn kamer mee te delen wat in Afrika meestal voordeliger uitkomt. Dormitories zijn hier niet overal te vinden, enkel in jeugdhotels... daar blijf ik dan ook meestal, voor de prijs en het gegarandeerde gezelschap... en dat gezelschap kan van alles zijn... ook een tot moslim bekeerde Franstalige Canadees die het christendom onzin vond omdat die meer dan 1 god heeft (jezus/god/geest... je weet wel, tis dan ook niet gemakkelijk)... ik zei dan maar "geen probleem, maar ik stop met u te praten omdat je toch niet luistert en al ongenuanceerd overtuigd bent van jouw gelijk".		</p>
		<p>de laatste twee dagen heb ik opgetrokken met een Noorse, een jong madammeke, maar echt wel een plezante... maar ik had wel de fout gemaakt, vanwege een Canadees (andere) van naar de kust te trekken... saai, sjans dat die Noorse daar was... want aan water heb ik voor de rest ook niet erg veel. Maar goed, mijne was is gedaan... en ik heb al wat verbrande huid... tis maar dat ik er iets aan gehad heb... vanaf nu, geen kust meer, toch heel weinig, eerst de Atlas door... je weet wel, dat gebergte dat ze hier hebben... en dan de woestijn in... Dus, vooral veel bussen in het verschiet... tzal mijn blaren goed doen... heb er 6... verrassend, schoenen waren nochtans niet nieuw... maar wandel dan ook van smorgens tot savonds... dat heb je met van die medinas (oude centra met steegjes waar van alles wordt verkocht), eigenlijk wel grappig, die straten worden smaller en smaller omdat de koopwaar al maar meer de weg op komen te liggen... en dan rijden daar fietsten door, vervelende kinderen, paarden en ezels... en nen hoop Marokkanen... het is echt niet te geloven dat die daar niet meer aan de hand hebben met die chaos. Niet te zeggen dat ze nooit iets aan de hand hebben... en dat leidt dan ook wel eens tot handgemeen... ik heb al wel een 6tal keer schermutselingen gezien... iemand die een bloedneus geslagen kreeg, een vrouw die door ne vent werd geslagen (en daar staan ze dan allemaal op te loeren eh, niet te geloven)... en nog van die dingen, vooral met verkeer gerelateerd.		</p>
		<p>Voor de vrouwen is het hier in ieder geval niet altijd even simpel denk ik, maar goed, ben maar een toerist, wat weet ik ervan... maar als je het hier ziet... ik zou er hier toch geen willen zijn... En dan die mannen, je kan er niet aan uit maar om een of andere reden lijken de mannen hier collectief op zoek naar dat laatste stukje speeksel dat ergens tussen neusholte en maag hangt... met irritante regelmaat wordt dan ook een verwoede poging gedaan om dat stukje fluim op te rakelen met alle passende geluidsondersteuning... DEGOUTANT... het deed me effe aan Bangladesh denken, daar was het nog erger...		</p>
		<p>En de reis kabbelt verder. Het meest verrassende blijft dat relaxe houding hier... Niet dat alles perfect loopt... ik kijk ergens een restaurant binnen en een vriendelijke man komt me tegemoet... "zoek je een restaurant ?", tja, ja zeker... hij mij naar een plaatste gebracht waar je tajine kan eten, de lokale schotel, en het zou daar 30dhm zijn (3 euro). Ik heb vriendelijk bedankt en ben iets verder in een soortgelijk ding binnengestapt, en heb er hetzelfde gegeten voor 17dhm. En bussen blijkbaar zijn 'ietwat' te vertrouwen, verrassend, maar de bagage mannen niet... 5dhm om een valdeur voor je open te doen... en maar liegen, soit, doorgaans ben ik er vanaf gekomen zonder te betalen aangezien ze mijne 1 of 2 dhm niet aannamen... soit, altijd een gedoe... Het tegenovergesteld is ook zeker waar... mensen zijn hier doorgaans erg hulpvaardig en vriendelijk... je wordt hier wel al eens uitgenodigd op thee, mensen komen spontaan een praatje met je maken... en gisteren heb ik met een Noorse, nen Italiaan en twee Marokanen een maaltijd gedeeld die zij bleken te betalen... de Marokkanen wel te verstaan (waar ik wel wat mee in mijn maag zit, maar soit). Het contact met de mensen is met andere woorden doorgaans erg vriendelijk en spontaan.		</p>
		<p>Is wel grappig, die Noorse kende ik al van enkele dagen geleden, en we wisten niet van elkaar waar we nog juist naartoe zouden gaan... en ineens staat ze daar... iemand waar ik eigenlijk wel erg goed mee kan opschieten, niet zoals die Italiaan die blijkbaar elke sociale hersencel miste die er te missen was... was me dat een rund... achteraf er nog eens goed mee kunnen lachen... Je ontmoet hier dan ook van alles, ook kwestie toeristen... Voorlopig klaag ik echt niet aangezien ik nog maar 1 avond alleen was, iets wat op mijn reizen een succes kan genoemd worden... zo heb ik in Marrakesh het terras gedeeld met een Spanjaard (niet zo aangenaam), een Braziliaan en iemand van Leuven... jawel... zo zie je maar... van Leuven. Niet dat ik er zo lang mee gezeverd heb, Marrakesh was maar efkes voor mij... na Fes hoefde het voor mij ook niet te lang duren. De stad was wel ok, maar ik was eigenlijk toe aan eens iets anders. Dus, de bus op naar Ouarzazate, niet om er iets te bezoeken, zelfs niet de 2jaar oude studio (ik zag er zelfs de namaak beelden van Abu Simbel die ze in Asterix en Obelix gebruikte), eigenlijk enkel voor de omgeving, want zo rijd je dwars door het Atlas gebergte, inclusief de sneeuw. Daar maak ik dus speciaal een ommetje voor. Op de bus ne fijne babbel, efkes door het stad slenteren... en de eerste bus om verder te reizen... next stop, Taroudannt... niet zonder zorgen, snachts arriveren zonder idee waar de hotels zijn.... dan ben je overgeleverd aan van die taxi chauffeurs die je graag vier toerkes rond de stad laten rijden... gelukkig zaten er twee Sloveense op de bus met ne Lonely Planet van Marokko... zij werden zelf wel door een vriend afgehaald... ik ben de nacht in gewandeld... geen probleem heb ik hier al gemerkt... al wordt er wel wat lijm gesnoven, gedronken en hash gerookt... en loop je op die manier altijd wel een klein beetje een extra risico om lastig gevallen te worden... (voornamelijk vanwege de alcohol)... maar, weer zoals gewoonlijk alles in orde... vooral omdat er nog enkele hotels open bleken om 1 uur snachts zodat ik niet in het busstation moest slapen (gelukkig want dat was gewoon een parkeerterrein).		</p>
		<p>En dan vragen ze 60dhm voor een kamer, een kamer met 2 dubbelbedden... en dan zeg ik, ??? ik dacht dat het hier iets van een 30 a 40 ging zijn, en ik zoek dus naar een kamer voor mij alleen, niet voor mij en mijn drie denkbeeldige vriendjes... en ja hoor, er is ook een kamer van 30 dhm, geen 40, 30... hadden ze er 40 gevraagd had ik die ook betaald... grappig die mensen, verrassend. Want wat heb je te zeggen als je snachts ergens staat... 's Morgens heb ik dan ook eens uitgeslapen en me met een van die zeldzame warmwaterdouches verwend... en verder... next stop, Tafraoute... via via... want daar zou mijn laatste echte toeristenstop zijn in Marroko, een stadje om een dagje te gaan rondtrekken in de omliggende bergen... best wel ok... enkel niet voor mijn blaren die zich ondertussen verdrievoudigden in aantal en grootte. Maar je moet er iets voor over hebben, en met 2 of 3 dagen bus in het verschiet kan ik mijn voeten wel eens extra inspannen. Nu kan ik in ieder geval bijna niet meer wandelen... mijn dokter zal content zijn... ze wist me te vertellen dat ik meer moest bewegen om de cholesterol de baas te blijven... bewegen doe ik nu in ieder geval genoeg...		</p>
		<p>Na een bus en een 'grand taxi' (een slee met 8 zitjes in) uiteindelijk in Tafraoute geraakt waar het zoals gehoopt idd. de moeite was om een dagje de bergen in de wandelen... vooral van die kleine dorpkes zonder winkel of niks... met vriendelijke mensen... heb me echt geamuseerd... was ook ideaal als afsluiter voor Marokko... de bergen hebben iets van Rocky Mountains meets Cappadocia... en je kan er zonder gids op pad. Wat me vooral opviel in Tafraoute was dat je savonds laat op straat een aantal kinderen tot tieners ziet... maar allemaal jongens, geen enkel meisje... dus een 10 jarige jongen geen probleem, die kan gaan biljarten... maar zelfs een 17 jarig meisje, of een 35 jarige vrouw, niet te bespeuren... maar de vrouwelijke toeriste die bij me was werd niet lastig gevallen en met respect behandeld... bv. zo werd ze niet aangeraakt. Wat ook nog opvalt is dat de wijze waarop een sluier gedragen wordt echt kan verschillen... ooit zei in Indonesie eens iemand dat christenen overal ter wereld anders waren (gelijk had hij) en moslims overal hetzelfde (was hij daar effe mis). De berberbevolking hier blijkt nogal strikt... en in sommige streken zie je enkel de ogen, in sommige zijn zelfs de armen onbedekt... soms steevast in het zwart, en soms steevast in het wit gesluierd... Dat wil niet zeggen dat de meisjes hier niet tegen je praten, in tegendeel... soms praten ze maar al te graag met je... al is dat beduidend meer in de stad dan in een dorp. Hier zag ik zelfs een klein meisje achter haar grote broer kruipen toen ik langskwam. Tis vooral de jeugd die hier erg hulpvaardig kan zijn... wil je goedkoop eten, goedkoop internetten of iets in die aard... vraag het aan de jeugd... zo ben ik ook in dit internet cafe geraakt...een recht-toe-recht-aan madammeke van een jaar of 14 heeft het me hier allemaal efkes uitgelegd waar de beste plaatsen zijn :)		</p>
		<p>In de steden is het echt wel ietwat anders dan de dorpen... zo was ik in dorpjes waar blijkbaar geen kat op straat liep tijdens de dag... ik heb er effe bij een schooltje gestopt en met de leerkracht een woordje gewisseld... in mijn beste Frans (dat hier vrij veel en relatief goed gesproken wordt)... hij klagen dat het koud was, met een dikke winterjas aan in de vlakke middagzon (het schijnt hier winter te zijn). Ik liet horen dat ik het toch wel warm had... en hij antwoorde "omdat je aan het stappen bent"... (dat die 25 graden er iets mee zouden te maken kunnen hebben ??) ik stond er in mijn t-shirt. Niet dat ik het hier gene kou heb, het kan echt wel tegenvallen, snachts en in bussen... en ik ben eigenlijk vooral voorzien op de landen die nog gaan komen, niet de bergen waar ik nu heb gezeten... maar klagen hoor je me zeker niet aangezien de verwachtte regen ook is uit gebleven.		</p>
		<p>Toch wel enigszins met een vorm van twijfel afgezakt naar Dakhla, vandaar zou ik verder moeten... zelf vervoer zoeken en zo, voor de komende 4 a 500 kilometer... in de stad waar ik niks van afweet... dan merk je wel dat zoiets als een Lonely Planet behulpzaam kan zijn... en de versie die ik bijheb zegt er niks over omdat in die tijd de grens amper open was en er met politie konvooi gereisd werd op dinsdag en zaterdag... die tijden zijn veranderd, maar mijn oude Lonely Planet niet... Dus, toch enigszins een beetje met stress beland ik hier en vraag dan maar die jonge kerel achter mij in de bus om raad... en dan gebeurt het volgende -Marokko op zn best-, het bleek ne gast te zijn van het leger, en die heeft me meegenomen naar een hotel... daar slaap ik nu bij hem op de kamer... hij betaalde de taxi, mijn eten, mijn koffie, ... telkens wou ik wel betalen maar het ging gewoon niet... zoiets staat dan in schril contrast met sommige anderen die je trachten in het zak te zetten voor een paar frankskes... de wereld kan verrassend zijn. Eh bien, dit had nu ook niet gehoeven... en blijkbaar is mijn vervoer voor morgen ook zo goed als geregeld, al kost het een tikkeltje meer, ze gaan me in de eerste stad van Mauritanie afzetten, dat is nog eens een 500 tal kilometer... dat is voor morgen.		</p>
		<p>Vandaag was het ook al van dieje... gisteren nacht rond een uur of 21.15 vertrokken, wakker geworden in de bus in het midden van de woestijn rond een uur of 7... zo van die lege rotswoestijnen... en om 16.00 aangekomen. Dat wil zeggen dat ik een gebied doorkruist heb van meerdere keren belgie, met af en toe een stad maar soms meer dan 200 kilometer NIKS, op een enkeling na... wat staat die daar in godsnaam in de woestijn te doen ?? of een paar kamelen, twee vrachtwagens, een paar mensen die bidden, af en toe eens een fabriek of zo, zelfs een tweetal geisoleerde zandduinen... en voor de rest NIKS, links niks en rechts niks, tja, rechts de oceaan, en links in de verre verte ver ver weg enkele rotsheuvels... al veranderde dat wel met momenten naar ware rotsvalleien.. echt, ben er content van, zeker toen ik aankwam en het gebied rond Dakhla te zien kreeg. Soms is het fijn van iets niet op de hoogte te zijn, ik wist niet wat te verwachten, foew za... wat een sjieke baai, jammer dat je er ineens een hele bende kite-surfers ziet... tja, een mens kan niet alles hebben...		</p>
		<p>dat was ook duidelijk op de bus... zaten me daar twee klein mannen voor me die er een spel van maakten minstens 20 keer per minuut mama te roepen, hel man, van dat klein grut dat dan ook nog eens door mijn oorstoppen heen schreeuwt en een moeder die het zich allang niet meer aan haar hart liet komen... ik vermoed nochthans dat mama verwees naar haar, maar goed, in het Arabisch betekent het misschien 'ik wil jou irriteren', wie weet... bien, dat zal overal wel eens voorvallen... misschien meer opvallend voor westerlingen is als je drie gasten aan een tankstation, een halve meter van de tank, een sigaretje ziet roken en hash dealen... daar zit je dan recht op te kijken... in de Petrom Sahara, hash zie je hier overal, ook gewoon op straat, zoals in Fes... staan ze daar openlijk op straat ene te rollen. Nochthans, niet dat ze hier geen flikken kennen... vandaag op de weg hierheen wel 6 keer gecontroleerd, waarvan 5 waarbij ze mijn paspoort hebben overgeschreven, tis maar dat ze iets zoeken om zich mee bezig te houden... en dan telkens de vraag naar mijn beroep, alsof ik zou toegeven dat ik een journalist of terrorist was als dat zo was... tja, het jammere is dat telkens die hele bus enkel op mij moet wachten... maar goed, ze verontschuldigde zich eerder ten aanzien van mijn ongemak... vriendelijk toch eh, die mensen.. ook zo iemand die op straat gewoon vraagt of ik de weg kwijt ben, nee... ok dan... daag... of moet je een mandarijn.. hier een stukje, of pak er een hele, gratis... een kind dat me snoep aanbiedt... het houdt niet op...		</p>
		<p>Maar nog eens, dat hoeft voor mij ook allemaal niet, en ik geniet ook van de andere dingen des levens... over hoe een veelkleurig hoopke vrouwen hier bij de moskee zit te keuvelen, hun lelijke (mijn mening) henna versieringen, de vuilnis die hier overal rondslingert, vooral in de woestijn waar ze gevangen wordt door die kleine struikjes en zo duizenden vuilnishoopjes maakt, van de jongens die hier hand in hand lopen, en de verschillende soorten groeten zoals bv. vier kussen aan de linkerkant, van de verkopers die hun waar op je schoot leggen en dan effe later het terug komen ophalen (of het geld), van het feit dat vrouwen hier coca cola zero drinken, of hun sluier gebruiken om hun neus te snuiten... Ik ga alvast mijn blaren nog efkes rust geven, morgen eerst enkele uren verder de woestijn door... en overmorgen hopelijk ten laatste de trein op naar het oosten... misschien dat ik je daarvan al vertelde, de langste trein ter wereld, gratis, bovenop het ijzererts, ben benieuwd.		</p>

		<p>W.
		</p>
		
	</div>

</div>

<br><br>

</body>
</html>

