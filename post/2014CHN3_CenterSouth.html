<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>
		
		<p>Voor mij is Kanding een beetje het keerpunt in de reis, het noorden zit er op, en ik kan de volgende stap zetten richting zuiden. Ik zit ook opnieuw in de bergen, niet de eerste keer maar het is toch weer iets anders na een paar dagen woestijn. Misschien dat het ook een beetje een keerpunt voelt vanwege de lange reis die ik er opzitten heb, komende van Urumqi in het noordwesten en dan bijna in 1 ruk helemaal tot in het centrale gedeelte, met een 22 uur trein en 9 uur bus als einde. Dat Kanding met niet lang ging bezighouden was uit de gids ook al duidelijk, dus voor mij was het eigenlijk vooral een avondje tot rust komen, opfrissen, en dat wil dus zeggen dat ik me nog eens kon wassen, als je reist zoals ik wil dat wel eens een tijdje op zich laten wachten. Het was ook nog eens efkes een momentje om online te gaan, maar niet om de stad te verkennen, daar heb ik dan maar voor gepast. Na de steden en de grote ritten was het nu tijd voor efkes de eenzaamheid in de bergen op te zoeken. Dat wilde natuurlijk ook wel zeggen dat ik weer efkes een bus in zou moeten, wel, een gedeelde taxi want bussen reden er niet in de richting die ik uitging. Dus, dat wil zeggen dat je daar ergens moet gaan rondvragen naar autos die je willen meenemen, een beetje zoals liften maar toch vooral ook een beetje zoals een bus nemen, de autos wachten tot ze vol zitten en dan zijn ze weg. Dat heb je als de staat er niet in slaagt het transport te organseren, dan is het de markt die dat doet, mensen die het heft in handen nemen want als je een auto hebt kan je zo geld verdienen. De staat, de zogezegde communistische staat, die is hier met veel van die zaken zoals transport helemaal niet bezig, wel, een beetje, er moet natuurlijk tax worden betaald, toch door die chauffeurs waar het van geweten is wat ze doen. Tja, iets wat je hier op veel vlakken wel eens doet denken, communistisch, ik weet niet wat ze daar onder verstaan in China, maar het staat ver af van iedereen gelijk.</p>

		<p>Maar goed, ik ben die ochtend een auto gaan zoeken richting Tagong, ergens in de bergen. Het deed nog eens deugd, ik heb daar een Canadese tegengekomen, blijkbaar een biologe die op congres was en daaraan een reisje koppelde met haar man, het zorgde in ieder geval voor een vlotte Engelstalige toeristenbabbel. Ik geef toe, het viel tegen toen haar man terugkwam van de toilet, ik zou het geen probleem gevonden hebben om meen tijdje met haar op te trekken. Met de gedeelde taxi dus... Onderweg viel het op hoe er langs de weg stenen stonden tegen de hellingen, fel gekleurd en met vele vlagskes, maar ik was er maar half bij vanwege een aangenaam gesprek. En het ging verder en verder, de bergen in. Ik ben niet zo bijzonder voorbereid, dus op voorhand is het dikwijls niet helemaal duidelijk waar ik ga belanden. Nu was het dus een klein dorpke, een paar straten eigenlijk, en ik weet niet waarom ik daar naartoe ben gegaan. Het kleine centrum, dat was eigenlijk een klooster, achter het klooster was het gras en heuvels. Ik ben er onmiddellijk op uit getrokken, alleen, van mijn Canadese vriendjes heb ik afscheid genomen want zij bleven in het goeie budget hotel, ik ben weer super basic gegaan... ergens een duffe slaapzaal waar ik en enkel ik in lag. Het zou zonder wifi zijn, tja, dat is natuurlijk niet echt tof als er voor de rest in het dorp ook niks te zien is... maar goed, voor 10 yen, dat is bijna gratis... en anders was het 2.5 keer meer. Maar eigenlijk, het maakte niet uit, wat blijkt... geen electriciteit die avond, nergens niet, in het hele dorp. Dus, ik kreeg een kaars en dat was het. Na mijn wandeling, waarover nog iets volgt, was het in dat minidorpje dan ook zoeken naar iets om te eten. Een van de lokale restaurantjes wou me niet meer bedienen, te laat, tot ongenoegen van enkele omstaanders. Er waren nog een paar duurdere restaurants waar ik niet wou gaan, tja, het is hier wel stillekesaan toeristisch aan het worden. Uiteindelijk was er toch nog een klein plaatske waar ik een lekkere soep heb kunnen vinden, gelukkig, ik had voor de rest anders geen eten. En dan zit er niks op dan te gaan slapen, want het dorp is iets na 8 eigenlijk al zo goed als dood. Maar die wandeling, die maakte wel mijn dag.</p>

		<p>Dus, die wandeling, tof hoor, al had ik er me misschien toch nog net iets meer bij voorgesteld. In de lonely planet wordt dit als hoogtepunt gezien vanwege de uitgestrekte graslanden, in de heuvels, maar goed, misschien was het niet het juiste seizoen, de graslanden lagen er nog wel, maar het groen was maar een flets groen. Toch was het een toffe wandeling, ik op mijn eentje, toch toen ik eindelijk van de grote baan af was. Het ritje op het paard dat ze me trachtten te verpatsen, dat heb ik maar laten schieten. Door de velden, langs hutjes, mensen die daar hun geiten hoeden, sommigen denk ik dat er ook leven. Het leven is hier in de bergen erg eenvoudig, en het heeft echt ook wel iets armzalig. Maar de armoede hier is niet alomtegenwoordig, in het nabijgelegen dorp, naast alweer een ommuurd klooster, daar staan toch ook weer duidelijk stenen huizen die van enige vorm van luxe getuigen. Ik had er geen ogen naar, voor mij was het de heuvels die ik inwilde. Van daar helemaal alleen te zijn, daar word ik wel wat vrolijk van, al was het misschien op zich niet het meest spectaculaire beeld dat ik ooit had gehad. Je komt hier op verschillende plaatsen van die palen tegen met daar vlagskes aan gespannen, boedhistisch is het hier in ieder geval. En voor de rest wat heuvels en in de verre verte bergpieken met sneeuw op. Af en toe passeer je een dorpje, of althans een paar straten, en sommige daarvan zien er wel ok uit, sommige echt wel niet. De huizen hebben hier wel iets, de architectuur ervan, ik ga het niet beschrijven maar ik vond het erg tof uitziende huizen. Ze waren wel niet allemaal even stijlvol, en sommige hadden meer weg van hutten. Overal zie je hier ook monnikken ronddwalen, in busjes of op de moto. In dit soort streken bieden ze je ook wel eens een ritje aan, maar dat is dan als taxi, een manier om iets bij te verdienen, achteraan op de moto bijvoorbeeld. Maar met het voorruitzicht op de koude avond heb ik het niet te lang getrokken en ben terug gewandeld, het is hier stillaan best wel koud aan het worden, en ook wandelen is erg vermoeiend. Ik zit ongeveer 4000 meter hoog, de lucht is ijl en ik heb teveel in bussen gezeten dus mijn fysiek is er zowiezoe op achteruitgegaan, maar de wandeling deed deugd, dat na die zeer lange reis sinds Urumqi in het verre noord-westen.</p>

		<p>Het werd een korte nacht, en bij het krieken van de dag stond ik klaar om te vertrekken, wel, ik stond klaar maar hier in het midden van nergens is het niet zo voor de hand liggend om zomaar te vertrekken. Er stond geen bus, en ook geen gedeelde taxi. Het was koud, en de enige bus die er stond ging de andere richting uit. Als je dan de mensen bevroeg hoe laat en waar dan was er niet veel meer dan wat tegenstrijdige informatie. Dus, het was wachten en die ene straat wat op en neer gaan. Sjans, er parkeerde een auto die me verder zou brengen, tot aan het kruispunt Xingduchen een uurtje zuidwaarts. Tja, dat ik daar zit, dat is natuurlijk niet voldoende, tenzij je de hele auto wil afhuren is het wachten opdat de auto vult, maar goed, ik stond toch al niet meer buiten. Het duurde nog wel een tijdje vooraleer er twee israeli bijkwamen. Geen fijne gasten, maar tja, maakt niet uit. Ook dat was niet genoeg. Die ene israeli hat duidelijk geen geduld, omdat we niet onmiddellijk zouden vertrekken ging hij het verder ook nog eens vragen, maar ik wist al dat die de andere richting uit zou gaan. Die kerel was de hele tijd aan het zagen tegen de chauffeur, ze willen niet wachten maar ze willen ook niet extra betalen, ik begrijp die gasten niet, als je daar reist moet je toch ook wel begrijpen dat die mensen niet speciaal gaan rijden om hem een plezier te doen. Dan krijg je iets dat in veel landen voorvalt, die chauffeur begint het dorpje op en neer te rijden, en hij probeerde ook iets extra te krijgen van ons zodat hij zonder verlies kon vertrekken, maar dat wou ik dan ook weer niet... dus opnieuw over en weer, en die ene israeli maar afgeven... sjans dat die andere gast het met me eens was. Uiteindlijk, uit het niks, plots nog een paar mensen gevonden, wat over en weer gediscussieer en we waren vertrokken. Grappig hoor, die israeli, eigenlijk waren het joodse argentijnen die naar israel waren verhuisd, er hun legerdienst hadden gedaan en nu dus op reis waren. Ze vonden argentinie te gevaarlijk, dat waren ze beu, dan maar naar israel in het leger... de plezantste van de twee vertelde dat, die andere kerel was echt een kind tot en met in mijn ogen. Het grappige was vooral dat die kerel me wist te vertellen dat het leger hen zoveel had geleerd, ook dingen die ze op reis zouden kunnen gebruiken want anders hadden ze nooit zo door China kunnen reizen... aldus die kerel. Ik heb niet in het leger gezeten, en ik vind in china reizen echt kinderspel, en ik heb wel geduld en jaag me niet op bij het minste dat mij niet uitkomt... ik weet niet wat zij uit dat leger van hen nu eigenlijk hebben geleerd. En als klap op de vuurpijl zie ik dat ze hun platick verpakking van hun koekjes zomaar de grond op kijlen... ik zie de chinezen dat doen maar van westerlingen verwacht ik meer en beter. </p>

		<p>In Xinducheng aangekomen was het snel gewisseld van gedeelde taxi en we gingen samen verder richting Litang, het zou een lange reisdag worden. Het uitzicht, tja, het is hier wel sjiek in de bergen, met van die huizen waaraan op het eerste verdiep een houteren kastje hangt dat dienst doet als wc, rechtstreeks naar buiten dus, ik heb het niet gezien maar je zult de stront zien vallen. Onze chauffeur herkende ik van de dag ervoor, toen kwamen we van de andere kant. Zo werkt dat hier blijkbaar, nen hoop gasten die wat op en neer rijden. Na een rustige rit doorheen de bergen komen we aan in Litang, op bijna 4000 meter, het hoogste stadje in China als ik me niet vergis. Ze droppen ons bij een hostel, ook een manier voor de taxi chauffeur van nog een centje bij te verdienen, de israelis blijven daar, ik ben er vertrokken. Van die kleine stadjes hebben wel het voordeel dat je niet al te lang moet zoeken naar hotelletjes. Het hotel waar ik uiteindelijk belandde was iets van een 30 meter verder dan waar we werden afgezet. Ik had er nog eentje gaan bekijken, een echt lokaal hotelletje, op aanraden van een passagier die mij wel tof vond... maar dat was echt van zeer bedenkelijke kwaliteit. Ik heb nooit achterhaald hoeveel het er zou gekost hebben, dat zal niet veel zijn, het is ongetwijfeld de plaats waar ook de taxi chauffeurs verblijven, allemaal venten en vuil. De stront hing er op plaatsen waar je het niet verwacht in de badkamer, het was er druk, en vuil. Ik heb gepast, er was een tijd dat ik er misschien zou voor gegaan zijn, maar ik zag het effe niet zitten, en het hielp dat er geen verantwoordelijke te zien was. Tja, en als die er wel was, de kans dat die ook maar een woord engels zou praten, zo goed als onbestaand. En goed, eigenlijk, ik ben naar een hostel gegaan en ik was daar helemaal alleen op mijn slaapzaal, gratis thee, gratis internet, ... en dat ook voor een schappelijke 35 yen. Nu, er zijn drukkere tijden hier, dus dat gratis internet was wel een van die voordelen als je reist terwijl anderen dat niet doen, eerder dan het hostel die dat aanbiedt, handig, anders was er nog altijd gratis wifi dus het zou geen probleem geweest zijn zonder. De mensen daar waren ook erg sympathiek en de kuisvrouw gaf aan dat ze wel met mij zou willen trouwen en meer naar europa reizen, ik weet niet of ze europa ook zou weten liggen. </p>

		<p>Veel was er niet te doen in Litang, een aangenaam stadje om een paar uren door te brengen, niet echt veel meer. Er is ook hier weer een klooster waar je naartoe kan, en er zijn de heuvels en de vlaktes. Maar zoals steeds is het hoogtepunt toch weer de mensen, iemand die je de juiste weg opstuurt, en dan fier naast je wandelt, hier ben je nog een curiosum, wat wel vreemd is want er zijn toch wel heel wat toeristen, maar goed, ik geniet ervan, het maakt alles wat minder eenzaam. Het klooster in, een beetje vreemd, ik moet mijn pet afzetten, maar eens iets verder in het klooster lopen lokale mensen met een pet, je moet er maar aan uit kunnen, soit, erg veel is er niet te zien, tenzij dit jouw eerste klooster is, uiteraard. Altijd grappig dan te zien hoe een monnik toch ook maar een mens is, met gsm of op de brommer... maar goed, dat had ik al wel heel wat keren ondervonden. De honden, die zijn hier niet echt te vertrouwen, er was er eentje die bijna aanviel, maar net niet durfde. Ik heb voor de rest wat rondgezwerfd, een eerder aangenaam stadje waar een toffe ietwat traditionele buurt is maar ook waar een meer moderne buurt is met winkels en zo als je wat uitgekeken geraakt op al die eender lijkende huisjes. Ondertussen was ik ook in het busstation gaan informeren hoe het zat om verder door te reizen naar het zuiden, maar wat blijkt, dat is altijd afwachten, met de bus kan je er enkel op doorrijdend verkeer, en die zitten dikwijls vol, niet altijd, dat is afwachten. Maar dat wist ik nog niet, al had ik er wel iets van opgevangen, ik wist het niet hoe het werkte, en de mensen aan het loket konden het me ook niet vertellen, geen letter engels, geen goesting voor gebarentaal, ze stuurden me wandelen. Maar bij mijn hotel wisten ze me wel in te lichten, gewoon wachten en hopen, en anders met een gedeelde taxi. Ik had dus nog de ochtend erop, de bus zou pas in de vroege namiddag komen.</p>

		<p>Ik was door de straten aan het wandelen, op mijn gemakske, niet veel te doen, wachten op de bus... plots beweging, ik wist niet wat er gebeurde maar het werd ineens druk, een convooi komt voorbij. Wat bleek, een heel leger flikken, ok, ietwat overdreven, maar toch veel, en twee pickups met in elk van hen een kerel die in een houdgreep werd genomen door ne flik met daarbij twee sterk bewapende flikken. Niet te geloven, wat een debiel machtsvertoon. Ze hadden blijkbaar twee criminelen te pakken en die werden in een soort parade getoont aan de bevolking, met overdreven veel machtvertoon, zelfs de straten werden er voor afgezet, dat voor twee criminelen. Bij ons kan Dutroux het gewoon rustig afbollen, hier is er een heel leger op pad om elke bewging in de kiem te smoren. Maar het meest debiele moest ik nog zien... er was daar ne kerel, ne chinees, en die nam daar met zijne gsm ne foto van, nu goed, ik zou het niet hebben gedurfd omdat je daar in china bent en ik verdenk de chinese politie van nogal slecht om te kunnen met bewijsmateriaal allerhande, wel, dat bleek, en niet in het minste, vier flikken springen uit een auto van die collonne en ene ervan rukt die gsm uit die kerel zijn hande, ze stampen hem nog eens goed na, en nog eens, en ze vertrekken, met gsm... tja, moet je dan naar het flikken bureau gaan om die gsm terug te krijgen ? Randdebielen, als je zo een showke opvoert dan moet je niet onnozel doen als iemand er een fotooke van maakt, niet te geloven. En het showke bleek nog debieler dan ik al had gedacht, een half uur later elders in de stad stond de straat weer helemaal afgezet, en wat bleek, diezelfde colonne met diezelfde twee criminelen kwam ook daar voorbij, dat zijn honderden flikken die blijkbaar die dag niets anders te doen hebben dan straten afzetten om twee criminelen te showen. En onozel mannekes dat die flikken zijn, dan zetten ze het kruispunt af, ze regelen het verkeer, maar dat doen ze zo slecht dat er geregeld toch een auto indraait in de straat waar je niet mag in draaien, heel wat geroep en getier om die auto dan te doen draaien terwijl ze simpelweg een paar meter verder zouden kunnen gaan staan en de auto zouden niet kunnen mis rijden zelfs al zouden ze willen. Nee, de flikken hier in china maken niet dikwijls een goeie beurt, een beetje simpel en overdreven machtsbelust.</p>

		<p>Tijd om te vertrekken, de bus, zou ze vol zijn, of niet. Ik was goed op tijd, de bus niet. Er kwamen na verloop van tijd een handvol mensen samen met mij wachten, allemaal chinese toeristen. Vriendelijk volk. Ze beweerden echter dat ik niet de juiste bus had gekozen. Een hele discussie in bijna engels, het was niet simpel. We hebben daar nog nen hele tijd gestaan, en toen kwamen de bussen toe, niet de bus die ik nodig had, en alweer niet... de ene na de andere, maar niet naar Xiangcheng. De rest had hun bus al gevonden. Als laatste was ook mijn bus daar, en tis nie waar... net die bus, vol. Daar stond ik dan. Ik terug naar mijn hotel, en daar nog effe overlegd met de eigenaar. Die liet blijken dat die andere bestemming ook wel ok zou zijn, dus ik snel terug... en jawel, die bus stond er nog, met mijn vriendjes van daarnet, dus ik er ook maar op, naar Daocheng. Zij waren overtuigd dat het de beste weg was naar het zuiden, en ik was er van overtuigd dat het niet de beste weg was, maar goed, dat was nu eenmaal de bus waar plaats op was. Alweer een busrit die de hele dag in beslag zou nemen, dat heb je hier wel in de bergen, geen nachtbussen en grote afstanden, dus het neemt hier snel allemaal erg veel tijd in beslag. De gast waar ik naast zat was de gast die me overtuigde dat dit de weg was, ne kerel die duidelijk al heel wat had gereisd in china, uiteraard ne chinees. Engels, dat was wel niet simpel, jammer want ik denk dat het nen interessante kerel was en dat hij me veel zou kunnen vertellen over china en reizen in china. Al de toeristen richting Yading, behalve die kerel, die gingen er om een prachtig stuk natuur te zien, het echte Shangri-La volgens hen, wel tja, niet omdat het het echte was maar omdat het nog mooier was dan het eigenlijke Shangri-La. Ik wist weer van niks. Blijkbaar was het ook weer een vrij dure bedoening, dus ik heb eens gepolst bij de andere toeristen en heb dan uiteindelijk toch maar beslist van niet te gaan, met taxi op en neer en met de inkom erbij spraken we toch snel van meer dan 30 euro om een stukske natuur door te mogen wandelen samen met nen hele hoop andere toeristen. Tja, misschien had ik het moeten doen, de fotos die ik ervan gezien heb zijn wel mooi, maar toch, het blijft 30 euro voor een paar weides omgeven met bossen en bergen. </p>

		<p>Het zat trouwens niet mee. Blijkbaar was de bus voor de dag erna uiterkocht. Jawel, ik zat vast. Ik had nog al eens vastgezeten maar toen was er uiteindelijk nog een oplossing. Nu, nee, geen oplossing. Ik zat dus echt vast. Ik had dat als excuuus kunnen gebruiken voor mezelf om toch maar naar Yading te gaan, maar ook dat had niet echt gekund want dat was het niet uit te sluiten dat ik ook de dag erna zou vast zitten, want nu was het loket niet open om een bus te boeken. Sjans dat ik met mijn vriendjes was, die hielpen me alvast snel de goedkope hostel van de stad te vinden. Een van de madammen sprak goed engels, iets jonger dan mij maar niet veel, ik had ze echt wel graag, een toffe en progressieve madam, niet was ik van een chinese verwacht, niet enkel vriendelijk maar eigenlijk iemand met wie ik ook thuis wel zou kunnen opschieten, zo leek het toch. Maar we zouden elkaar niet lang zien, zij ging wel naar Yading, maar het was ten minste een aangename avond en vanwege haar engels was het ook nog eens mogelijk van eens fatsoenlijk te praten. Goed, ik zat vast, het moment om te temporiseren. Als je vast zit dan is er niks te doen dan niks doen, en zo gebeurde. Het was ondertussen al avond, en dan zijn we met zn allen op restaurant gegaan, altijd plezant, zij bestellen eten en dat wordt in het midden gezet en je kan zo van alles eens proeven. Blijkaar wilden zij ook niet te duur eten, dus van prijs viel het ook goed mee, wel vooral vegetarisch maar waarom niet, het was lekker. Vroeg slapen, ook hier was de elektriciteit een probleem, blijkbaar. Maar het had wel iets gezelligs. Ik moet wel bekennen, eigenlijk was het zijn 40 yen niet echt waard, het had meer iets van een clubhuis dat slecht onderhouden werd, overal rommel en proper was het van geen kanten. Nu ja, sjans dat het er gezellig was en dat ik er de mensen al wat kende van op de bus. </p>

		<p>Dan was er de dag van niks doen. Ook die kerel van op de bus zat vast, hij ging dezelfde richting uit als ik. Wij zijn samen even de stad doorgelopen maar daar was echt niks aan. Het was dan ook nog eens koud, saai voorruitzicht. Dus, ik nog effe alleen op pad nadat we samen iets hadden gegeten en dan nog eens uitgebreid wassen en rugzak in orde maken. De stad, ik denk niet dat je er terecht wil komen, en als zo, dan zal je net als ik willen vertrekken. Er was wel iets waar toeristen naartoe kunnen, een warm water bron, maar daar had ik eigenlijk de energie ook niet meer voor. De doelstelling was dan verder nog op internet gaan, maar dan met toetsenbord, als ik toch niks te doen had, dan was het een uitgelezen moment om eindelijk eens iets te schrijven voor mijn blog. Mijn blog zelf, daar kon ik in china niet aan, maar ik kon ten minste mijn verhaal al wat beginnen schrijven, omdat ik dat altijd gedaan heb hang ik daar nu eigenlijk een beetje aan vast. Ondertussen waren er al meer dan twee weken voorbij, en ik had nog niks neergeschreven. Ik kwam de bende tegen op straat en zij hielpen mij naar het internet, ik had er al eerder naar gevraagd aan verschillende mensen maar vond het toch niet ondanks dat het ergens vlak onder mijn neus zou moeten zijn, en nu weet ik waarom, het was een hotel binnen en dan op het eerste verdiep... je moet het maar weten. Ze willen hier wel helpen, maar het lukt niet altijd. Zo hielpen ze me aan goedkoop eten, jawel, door mee te gaan, te bestellen en dan te wachten tot ik gedaan had. Vriendelijke mensen. Zonder hulp kom je soms voor verrassingen te staan, je ziet dan eten op de menukaart staan, je besteld maar blijkt achteraf dat je dan toch weer iets anders hebt besteld dat veel duurder is. Maar goed, ze hebben mij daarna naar de internet hal geholpen. Ik geef mijn paspoort af... want dat moet als je hier op internet wil.... probleem... dat is natuurlijk geen chinees identiteitsbewijs maar een internationaal... ze wisten er geen blijf mee. De slotsom, of ik kwam met een chinees paspoort af of ik kon niet op internet. Zucht. Ik ben eens gaan horen bij mijn hotel, voor een paspoort te lenen. Maar, het kon beter, de jonge vrouw die de receptie deed gaf me haar laptop en ik kon gewoon daar in de hostel gratis mijn verhaal beginnen schrijven. Ik heb vijf uur zitten typen, bijna aan een stuk door, goed voor meer dan twee weken verhalen. Dat is dus wat je doet op een dag dat je vastzit. Dat, en in de avond nog wat zeveren tegen de chinese toeristen. Ook een Hong Konger, wel, blijkbaar is heel die betoging of wat is dat daar in Hong Kong hier nog niet eens in de media doorgedrongen, zo werkt dat in china, in de media komt bijna uitsluitend wat hen uitkomt. Het is dan ook interessant van eens te horen hoe zij daar mee omgaan, en blijkbaar... vooral niet te opzichtig, iedereen is hier een tikkeltje voorzichtig, en soms denk ik te begrijpen waarom.</p>

		<p>De dag vastzitten was dus nog vrij vlot gepasseerd, en de ochtend erop konden we onze bus op. Het ticket was de dag eerder al gekocht, altijd lang aanschuiven maar ik was niet alleen. Handig als je gewoon iemand moet volgen. Ik was enkel alleen toen ik naar het toilet moest, dat was ook niet echt simpel. Net om de hoek gaan, even tegen een boom gaan staan, dat viel tegen, het had erger gekund, maar in plaats van tegen een boom stond ik bijna tussen de tanden van een hond, die hond viel me aan van het moment dat ik de donkere hoek omdraaide. Gelukkig dat de ketting net niet lang genoeg was. Ik binnen vragen waar het toilet was, maar die stuurde me ook die richting uit, euh... ik ga dus niet meer terug die hoek om. Ik nog verder door vooraleer rechts te slaan, pikkedonker, en daar hoorde ik iets van een gekreun. Jawel, een stal of iets dergelijks, geen licht. Ik met een klein lampje stap voor stap binnen, daar zag ik iemand gehurkt met een lamg, voor de rest echt een stal, met planken en daar af en toe gaten in en stront, het was moeilijk te onderscheiden waar pad was en waar wc, tenzij aan de stront maar dat werd dikwijls pas duidelijk net voor je er in stond. Als je op dit soort plaatsen komt dan besef je hoe verschillend het rijke oosten van het arme centrale deel van china verschillen. Er is nochthans geld in dit stadje, dat zie je aan de gebouwen, aan al de nieuwbouw, maar dat het busstation niet deelt in de weelde, dat is ook duidelijk. Naar het schijnt is hier ook veel corruptie, geen verassing, maar blijkbaar is het soms niet zo simpel om een ticket te bemachtigen met de bus omdat die voorbehouden worden om dan duurder verkocht te worden. Althans, zo werkte het ooit, maar ook hier verandert er het een en ander. Ik had mijn acute aanval van diarree doorstaan en net op tijd een toilet gevonden, en ook die toilet overleefd. Dan de bus op, voor alweer een hele dag reizen. De eerste halte, dat was de stad waar ik eigenlijk twee dagen ervoor al had moeten zijn, had die bus niet vol gezeten, soms zit het tegen. En dan doorheen de bergen op weg naar het eigenlijke Shangri-La, wel, toch de stad die zo slim was zich zo te marketen. En als je in een bus zit, daar in die bergen, dan denk je soms, waarom zou je iets betalen om ergens natuur te zien in china, je krijgt het er simpelweg bij als je er door reist... simpelweg prachtig. De bergen steil langs links en langs rechts, met rechts van je een rivier in de diepte. Af en toe een uitgebrande vrachtwagen, genoeg om je schrik te geven als je weer op enkele centimeters van de afgrond rijdt met de bus, soms achteruit om een vrachtwagen alweer zijn voorrang opeist. De natuur hier is echt wel de moeite, en het kost niks extra. De bus zelf is wel niet echt goedkoop, als je hier leeft en weinig geld hebt dan hoort reizen er duidelijk niet bij.</p>

		<p>Shangri-La, sjiek, je komt daar toe doorheen een grote grasvlakte, een perfekt einde van de lange spectaculaire busreis. Het stadje zelf is niet zo bijzonder, een toeristenstadje dat profiteert van de nabijgelegen natuurparkan. Die natuurparken laat ik links van me liggen vanwege de prijs. Nog altijd met die kerel van een paar dagen eerder vind ik mijn weg naar een hostel, in vergelijking met Daocheng prima bedden, proper, al wat je maar wil. Ook het stadje zelf is vele malen aangenamer dan Daocheng, en het eten is er stukken goedkoper. Het is duidelijk, stillaan komen we terug in de bewoonde wereld. Ik was savonds op pad om eten te vinden, na lang twijfelen ergens binnen maar dat bleek te moeilijk om te bestellen, dan maar ergens anders geprobeerd en daar weer geluk, er was er ene, ne jonge gast, die in australie had gezeten en maar wat fier was dat hij mij kon verder helpen. Zo geraakte ik aan lekker eten waarvan ik op voorhand de prijs toch al wist. Het was hier in Shangri-La dat ik nog eens mensen heb zien dansen. Ik had dat in Beijing gezien, maar sindsdien niet echt meer. Hier stond er een grote kring op het marktplein en iedereen deed diezelfde pasjes, het had wel iets. Jong en oud, man en vrouw, iedereen in pas, niet iedereen wist even goed wat te doen maar voor sommigen was het duidelijk iets dat ze al vele malen hadden gedaan. In het midden van de kring staat dan de brommer met daarop de boxen. Je kan het je wel voorstellen, een beetje zoals wat er op trouwfeesten gebeurd met dat nummer in Zaire... once there was a battle... wel, hier dan ook, maar dan met meer dan honderd mensen, best wel cool. De stad had op zich ook nog een andere toeristen attractie, er stond een gigantische boedhistische molen op de berg, je moet daar aan draaien maar niet alleen, daarvoor is het te zwaar, en iedereen die de stad bezoekt gaat daar wel eens aan draaien. Er is ook een museum, wel, museum, het is meer een gebouw ter glorie van het bestaande regime, eigenlijk staat alles daar in teken van een geschiedenis waar er enkel helden zijn zoals de chinezen dat officieel op alle vlakken zijn. Het heeft wel iets onozels, het mist alle vormen van subtiliteit, je zou vermoeden dat ook de chinees dat wel doorheeft, al weet ik dat niet zeker, na voldoende te zijn gebrainwashed ziet men natuurlijk de simpelste waarheden niet meer. Het was weer tijd om te vertrekken, deze toeristen stad was op zich wel ok, er was savonds zelfs leven op straat, met vele cafeetjes en massas eetgelegenheden, ik was de laatste week iets anders gewend. Het viel mee ondanks dat de halve stad een half jaar eerder was afgebrand, dus het moet er ooit nog beter hebben uitgezien. Voor mij was het tijd om de bus te nemen, en dus wandelde ik eerst naar het busstation, het perfekte excuus om eens een kijkje te nemen in het niet toeristische deel van de stad, iets wat dikwijls een meerwaarde blijkt, en dan de bus op naar Hutiaoxia m daar te gaan wandelen in de Tiger Leap Gorge.</p>

		<p>In Hutiaoxia aangekomen ben ik eerst iets gaan eten, ergens iets kleins, lekker. En dan het ticketje kopen, 70 yen, de afzetters... het zou een super wandeling moeten worden volgens de lonely planet maar ondertussen had ik anderen gehoord die er verre van enthousiast over waren, iemand die ik in Belgie ken vond het een ok wandeling en mijne vriend in de bus trok zijn neus ervoor op. Maar goed, voor mij was het tijd om efkes de beentjes te strekken dus ik dacht, laten we er gewoon voor gaan. De wandeling, ik wist niet goed hoe of wat, geen idee wat nu juist goed was, maar ik dacht er volledig door te gaan, over de bergen naar een ander dorpje en vandaar verder naar het zuiden, dat leek volgens de map best wel mogelijk. Ik dus op pad, langs een weg die duidelijk op dit moment in herstelling of heraanleg was. Eigenlijk was het eerste stuk behoorlijk saai, en gelukkig dat een of andere locale bewoner mij het kleine padje aantoonde zodat ik toch effe het gevoel had van weg te zijn van de bewoonde wereld. De wandeling, cava, maar eigenlijk toch echt ook maar gewoontjes, en de baan zag je geregeld liggen in het dal, dus dat gevoel van echt van de wereld te zijn, dat hoorde er niet echt bij. De dorpjes waar ik doorheen moest, die waren ook verre van geisoleerd, eigenlijk was het in vele opzichten een behoorlijk door de weekse wandeling, maar dan wel een die 70 yen koste. Af en toe kwam ik een hotelletje tegen, daar kon ik dan water bijtanken, slapen heb ik er niet gedaan, dat heb ik na enig zoeken ergens buiten tussen de struiken gedaan. De sterrehemel was helder en het was er rustig als je niet per ongeluk weer zo een verderfelijk stuk hond had wakker gemaakt. Ik had alles bij want ik wou gewoon door trekken, dus met een paar stukken karton die ik er nog net had gevonden, een matje en al mijn kleren kon ik mijn plan wel trekken. De ochtend erna ben je dan heel erg vroeg uit de veren en is het dus simpel om nog ver te geraken. Wel, zo ver was het nu ook weer niet, halfweg zat ik en die kerel liet me weten dat de weg die ik had gekozen me veel zou kosten, vanwege ferry en het sporadische verdere vervoer... goed dat ik daar gaan bijtanken was, ik dus terug, maar nu langs de grote baan... je weet nooit dat iemand mij met liften meeneemt. Er was daar nog een afdaling, maar daar vroegen ze weer wat extra geld voor, ik heb het gelaten, het zou me bij de rivier in de bedding gebracht hebben. Op de terugweg nam niemand me mee, tot uiteindelijk dan toch, een kerel op een brommmer met laadbak. Grapppig, ik kreeg van hem een helm op opdat ze me niet als toerist zouden herkennen, hij wist niet dat ik toch al had betaald, maar dat is dus duidelijk een manier om gratis binnen te geraken in de toeristen zone. Best wel onozel, net nadat ik werd opgepikt zag ik vele vele vele toeristen bussen, maar ik ben er niet gaan kijken, waarom dat ik niet gaan kijken ben weet ik niet want dat was duidelijk de plaats waar de rivier het meest spectaculair zou zijn, dat heb ik dan nu net nog gemist, vele mensen betalen enkel voor dat zicht al die 70 yen, tja, soms maak je beslissingen op reis waar je jezelf vragen kan bij stellen. Ik neem afscheid van mijn lift en ik passeer hem iets later met de bus op weg naar Lijiang. De bedenking, Tiger Leap Gorge, daar is niks aan.</p>

		<p>Lijang, de volgende halte, nu zat ik duidelijk in het supertoeristische deel van china. Dat was niet onmiddellijk duidelijk, het busstation was ergens uit het centrum en het duurde een tijdje vooraleer ik wist waar ik was, ondanks de constante hulp van enkele chinese toeristen die ik bij me had lopen. Het oude historische maar wel volledig gerestaureerde centrum was behoorlijk charmerend, meer nog dan Shangri-La, en het was er vergeven van de toeristen. Overal was er eten, en mensen. Ik liep er verloren en blijkbaar had ik weer sjans, ergens in een hostel kreeg ik informatie over een andere hostel buiten het centrum voor de lage prijs van 20 yen, een plaats die net open was gegaan, ik was er de enige, de kamers moesten nog grotendeels worden ingericht. Het ging er behoorlijk relaxed aan toe, geen paspoort inleveren, geen betaling op voorhand. Ik zat daar wel graag, net iets buiten de meute, dat is soms aangenamer dan er middenin, dan heb je nog een reden om buiten het toeristendeel te komen. Van de stad heb ik op zich ook wel genoten, ronddwalen, veel verloren lopen tussen de massa. Ook hier werd er weer gedanst, met honderden, net zoals in Shangri-La. Overal was er eten, maar goedkoop was het niet. Ook charmerend was het water dat doorheen het stadje stroomde, de vele kleine bruggetjes en pleintjes, ik wist meestal totaal niet waar ik was. Lang ging ik er wel niet blijven, het plan was nog snel over en weer te gaan naar Shaxi, de dag erop, en dan ineens verder met de nachttrein. Ik was terug op een plaats waar er treinen waren, dat wil zeggen dat het vervoer weer snachts kan en veel geodkoper, uiteraard houdt dat ook in dat als ik de trein de dag erna niet neem ik automatisch nog een volledige dag langer in Lijiang zit, dat was misschien een beetje te veel van het goede. Dus, het bleef bij een avond en een ochtend, gevolgd door een bus naar Shaxi. </p>

		<p>Het duurde allemaal uiteraard weer iets langer dan gepland vooraleer ik in Shaxi was, ondanks dat ik sjans had met de aansluitingen. Shaxi is een heel klein dorpje dat werd aangerade in de lonely planet vanwege het oude dorpscentrum. Ik wist eigenlijk niet wat ik er moest verwachten, maar zo heel erg veel stelde het op het eerste zicht niet voor. Ik heb er eerst iets gegeten, lekker, en daar mocht ik dan ook mijn rugzak laten staan. Verlost van mijn rugzak heb ik het dorpje doorkruist, geen idee wat er nu eigenlijk van aan was, tot ik uiteindelijk aan de andere kant van het dorp inderdaad vond wat ik moest zoeken, een erg mooi oud dorpscentrum, wel iets waar je op vijf minuten door bent maar toch. Ik ben er nog eens helemaal doorgegaan en nog eens, en dan is het alweer tijd om terug te keren, die terugweg naar Lijiang zou ook nog een tijdje duren, te beginnen met wachten in de bus. Het was weer overstappen in de eerstvolgende stad en wat blijkt, geen busvervoer meer. Fuck, dus ik dacht, tijd om eens te proberen liften. Iemand wou me voor 40 yen brengen met gedeelde taxi, ik wimpelde het af al vond ik mezelf daar achteraf toch een beetje onozel voor want de bus zelf was ook 22 yen en dan wist ik dat ik nog tijdig terug in Lijiang ging geraken om de trein te nemen. Nu was alles onzeker, ik wandelde verder richting de grote autosnelweg en niks nam me mee met liften tot iemand stopte, opnieuw gedeelde taxi, nu maar voor 30, tja, niet twijfelen deze keer, ik ging er waarschijnlijk nog tijdig geraken en moest die nacht ook niet buiten slapen. Er werden ook anderen op de weg opgepikt en zo kwamen we uiteindelijk in de stad aan, waar ik werd afgezet waar de bus me oppikte om naar het treinstation te gaan. Daar aangekomen ging het ook vlot, er was nog een ticket die avond om verder te sporen naar Kunming en ik had nog net genoeg eten om in de omgeving nog wat op zoek te gaan naar eten en drinken, een paar flessen bier bijvoorbeeld. Rugzak hersteken, tablet opladen en de nacht in voor slechts 140 yen.</p>

		<p>En zo ben ik helemaal in het zuiden.</p>

		<p>W.</p>

	</div>

</div>

<br><br>

</body>
</html>

