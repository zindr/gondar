<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>
				<p>Op weg naar Japan was ik dus kort door Kuala Lumpur in Maleisie gegaan. Ik ben al in Maleisie geweest maar heb nog altijd Kuala Lumpur niet gezien... de bedoeling was toen van KL helemaal op het einde te doen, en ik ben toen onmiddellijk doorgereisd naar Melaka, maar achteraf waren er problemen met mijn vliegverbindingen en zodoende is dat plan destijds in het water gevallen. Wel, na al die jaren... dus nu toch. De bus van de luchthaven naar het centrum, cava tot daar... en toen heb ik echt zitten klooien, ik dacht daar eens efkes te voet weg te wandelen maar voor ik het wist zat ik als enige voetganger tussen al die gigantisch grote wegen met veel verkeer... geen andere voetganger te bespeuren dus er moet wel iets geweest zijn dat ik niet helemaal goed deed. Uiteindelijk was ik wel terug in de normale wereld terecht gekomen maar dat was ook nog niet waar ik moest zijn, ik zag het echt niet meer... om dan uiteindelijk na een paar uren zoeken terug terecht te komen waar ik uiteindelijk begonnen was... conclusie, slecht plan. Dan maar met een trein, of metro, of... wat dan ook. Het probleem hier, dat is hier allemaal, en ik wist niet goed wat te nemen en waar... ik daar dan maar informatie gaan vragen maar?voor die trien was elke moeite te veel, dus wist ik nog niet helemaal wat ik moest weten. Dan beland je uiteindelijk wel ergens, maar verkeerd, dan nog maar eens gaan vragen,?ergens anders... en dan nog maar eens liggen zoeken... en uiteindelijk dan toch de monorail te pakken en een idee over waar ik heen moest, tja, zo eens efkes het centrum ingaan kan moeilijker zijn dan je oorspronkelijk inschat, althans voor mij... je kan uiteraard altijd simpelweg een taxi nemen in de luchthaven en de chauffeur zeggen... zet mij af aan de twin towers. Nu goed, ik was dan toch in de regio geraakt waar de hostels waren, en dan ook onmiddellijk in een goedkope. Het is soms wel verrassend, prijzen vergelijken over landen blijft toch wel moeilijk... Maleisie is duurder dan indonesie, maar hier sliep ik wel voor minder dan 3 euro, dat was in indonesie soms het dubbele... en dat in de hoofdstad. Het eten was ook amper duurder, kortom, als je enkel eet en slaapt dan is maleisie best wel goedkoop... en lekker. Nu, voor mij was dat de eerste dag ook het geval, eten en slapen en wat internetten en eens naar de twin towers wandelen, tja, de 20 euro om erop te mogen heb ik er niet voor over. 
		<p>Na Japan verzeilde ik opnieuw in Kuala Lumpur, daar zou ik dus nog heel even zitten. Ik heb het niet geriskeerd van onmiddellijk na elkaar met twee vliegtuigmaatschappijen mijn vluchten te boeken, als er eentje te laat is, dan verlies ik mijn aansluiting, dus, dan zit ik maar een hele dag in Kuala Lumpur. Gelukkig hadden ze twaalf dagen ervoor toegezegd in mijn hostel dat ik mijn rugzak zou kunnen daarlaten voor die ene dag dat ik daar nog was. Dat was wel een meevaller, het regende bij wijlen en ik was in KL tussen 6 en 23 uur of zo, dat is lang om door de straten te dolen, nu kon ik af en toe wat gaan rondhangen in het hotel, voor niks. Ik wist niet zeker of ik daar nog wel een dag wou zijn maar ik moet toegeven dat de tijd al bij al nog vrij snel ging, al was het maar om mijn weg te zoeken naar de delen die ik de eerste keer, bij de eerste dag, had overgeslaan. Dus, het was weer heel wat gewandel, en zo ben ik in de achterbuurten beland, toch wel een heel ander beeld dat je dan van zo een stad krijgt, en later in een duur, en mega groot shopping center... dat laat Wijnegem met het schaamrood op de wangen... en dan weer heel wat kilometers om terug bij de hostel te komen... ik vind KL echt geen simpel stad om te manouvreren, tenzij je met trein, skytrain, of metro gaat... maar te voet, dat kan enkel in beperkte stukken van de stad. En ik kreeg er geen hoogte van, geregeld liep ik zonder het te beseffen de verkeerde richting uit... en dat terwijl je daar in principe toch altijd kan kijken naar de Twin Towers... wel, niet zo simpel dus. Sommigen doen alles met taxi, dan is het uiteraard wel simpel. Ik heb eens geprobeerd de bus te nemen, jammer genoeg had ik enkel een groot briefje en dat lukte niet om op terug te geven, en nee, niet zoals in sommige landen, ik mocht er niet op... het is hier toch wel iets meer gestructureerd dan in indonesie. De trein was wel mogelijk, ik had daarenboven een bijvulbaar kaartje... maar dat was toch ook weer niet ideaal, er moest nog minstens 3 ringgit opstaan en dat wil dan als gevolg hebben dat ik mijn rit die slechts 2 ringgit zou kosten niet kon betalen, vreemd denk je dan... ik kan het uitleggen waarom niet echt, maar het was wel lullig, dan heb je voldoende geld op de kaartje staan om je rit mee te betalen maar het kan toch niet, dan moet je er eerst geld terug bij opzetten, en daar is er een minimum voor, veel meer dan dat ik aan die rit wou geven en dat ik nodig had want ik ging vertrekken uit KL. Het grootste succes van KL zal wellicht toch wel het eten blijven, hier heb je zoveel... indisch, malay, chinees, indonesisch, ... tis jammer dat je geen tien keer per dag kan eten. Voor de rest zou ik KL misschien toch niet echt aanraden, veel is er niet voor de budget reiziger... buiten hostels en eten :) Je kan uiteraard naar de cinema zoals sommige toeristen hier, films draaien ook in het engels. En shoppen, t-shirts voor een euro, gewoon simpel zwart, ik vloekte effe dat ik er in Indonesie net gekocht had voor 2 euro die er volgens mij kwalitatief de mindere zouden zijn. Ik heb wel degelijk iets gekocht, mijn rugzakje was stuk, al een tijdje, en nu heb ik het eindelijk vervangen, door een soortgelijk rugzakje, dat wil zeggen, goedkope rommel. Maar het is iets groter en meer praktisch dan het rugzakje dat ik had. Een broek had ik bijna gevonden, maar wat ik wou was er net niet in mijn maat. Een shirt met lange mouwen, wel, dat is blijkbaar een illusie dat je dat hier kan vinden. Winkelen in een ander land heeft zo telkens wel iets verrassend, over prijzen en aanbod. Maar er is wel vanalles hier in Kuala Lumpur, de suchi is er bijvoorbeeld in de grote mall goedkoper dan in Japan... of het ook even vers ik weet ik niet. Die avond opnieuw naar de luchthaven, met het nodige proviand, ik wist er ondertussen mijn weg... en dan op de luchthaven slapen want ik zou vroeg in de ochtend vertrekken. Inchecken kon jammer genoeg nog niet, en ondanks dat er aansluitingen waren kon ik mijn tablet niet opladen, want de aansluitingen waren bezet, zo zijn er dan sommigen ne film aan het bekijken, ik vind het jammer dat zoiets gedaan wordt, iemand kan zijn tablet of telefoon niet opladen omdat iemand anders ne film wil bekijken. Nu goed, na een uur wachten heb ik het opgegeven... matje uitrollen en slapen.		</p>		<p>Brunei, mijn volgende bestemming... wat is Brunei ? Ik wist amper iets over dit klein landje op Borneo, gesandwiched tussen de Maleisische provincies Sabah en Sarawak. Het zou er duur zijn, dat wist ik, en er zou niet echt veel te beleven zijn. De schaal van het land werd in ieder geval vrij snel duidelijk, als je land in deze luchthaven... het is hier klein, heel klein. Ik kon er mijn 4 ringgit wisselen, dat is een euro, om naar de stad te geraken, dat hoopte ik... maar het was me niet onmiddellijk duidelijk waar ik dan de bus zou kunnen nemen en of die bus er was... ik dacht, tja, ik kan altijd eens proberen te liften, je weet nooit, misschien is dat hier wel gemakkelijk. De eerst auto, echt de eerste, er waren er wel niet veel, die nam mij mee. Hij kende niet zoveel engels maar toch wel sjans, die kerel reed me naar de stad en zette me 200 meter voorbij mijn hotel af, ik zag de naam langs de weg toen we er voorbij kwamen, nog ne meevaller. Dat hotel was trouwens een soort jeugdherberg en eigenlijk de enige goedkope optie in de stad, voor iets van een 6 a 7 euro, de rest begon al snel van 20 tot 30 euro. Je zit dan wel in de mannen of vrouwen slaapzaal met telkens drie medebewoners maar tja, dat hoort erbij. De stad lag er doods bij, Bandar Seri Bewagan, zo noemt de hoofdstad hier. Ik kwam daar ne australier tegen, die kerel wist iets van een toeristendienst, dus die ben ik gevolgd... supergrappig, ik vraag aan de bevoegde persoon wat ik zou kunnen doen in Brunei en hij laat weten, 'niets'. Hier is dus zelfs volgens de mensen in de toeristendienst niet echt iets te beleven. Ik weet wel dat ze daar massaal de grens oversteken om bier te gaan drinken/kopen, want alcohol is hier verboden, althans de verkoop en het importeren is sterk gereguleerd en beperkt. Je komt zo wel wat te weten als je op het toeristenbureau bent en er breekt een helse stortvloed uit, dan is er weinig anders dan daar wat rondhangen... Als de regen op haar einde loopt, dan kan de zoektocht naar eten en geld beginnen... en naar transport. Wel, eten is geen probleem, daar heb je de markt voor. Geld, tja, iets minder voor de hand liggend maar goed, er waren wel wisselkantoren. En wat valt dan op, er is echt wel niks te doen. De mall binnenlopen, dat is wat ik deed, dat is wat anderen doen. Er was een internet cafe, maar ik heb er maar een paar gezien. Wat iedereen doet daar in Bandar is naar het steltendorp gaan, het grootste dorp ter wereld op palen in het water. Nu, als je ziet hoe dat gemaakt is dan verschiet je daar eigenlijk niet zo heel erg van, een deel ervan zijn namelijk stenen gebouwen, tis dus niet allemaal zoals dat ooit was, met houten huisjes op palen, slechts een deel is zo. Nu, het koste amper iets om met een bootje daar te geraken, het was dan ook vlakbij, maar eigenlijk was ik daar te lui voor. Bij een wandeling naar het paleis, een maat voor niks want je mag niet binnen en van de straatkant zie je zoveel niet, bij die wandeling passeerde ik wat stelwoningen aan onze kant van de oever... wel, ik denk dat daar wandelen me al genoeg een idee gaf over wat ik zou missen als ik niet naar de andere kant zou geraken... niet veel dus, huizen op stelten. Een andere activiteit was het nemen van een bootje om naar de mangroves te gaan en er de neusapen te gaan zoeken. Ik was op dat moment alleen en dan kost zo een bootje wel wat, dus vooraleer ik me daarmee bezig zou houden moest ik eerst vriendjes vinden om de kosten te delen. Dan had je de moskee nog, wel, die was op dat moment niet toegankelijk voor niet moslims, dat mocht enkel op specifieke momenten en onder begeleiding... geloof me, doorgaans mag je in bijna alle landen vrij de moskee binnen, maar goed, hier dus niet. Dan hang je maar wat rond eh, niet echt veel om te doen maar wel tijd genoeg om de sfeer wat op te snuiven, een sfeer van leegte en verveling. Ik vind zoiets wel interessant, althans als het niet te lang duurt.		</p>
		<p>Die avond naar de markt, dat was iets verder van het centrum. In Brunei is het nu wel zo dat het openbaar vervoer 's avonds ook nog eens stilvalt, tja, voor de mensen die er werken wordt er niets voorzien en de mensen die er wonen die hebben allemaal een eigen auto, waarom zou je dan nog een bus voorzien. Dat wil dus zeggen dat je niet zomaar naar de avondmarkt geraakt, wel, dat kan je wel als je wandelt, ver wandelt, en heel wat wegen oversteekt die erg groot en druk zijn. Dat heb ik dus gedaan. Onderweg was er een moskee, wel, dat was sjiek, ik heb nog nooit zo een rijkelijke moskee gezien, en toch ook sjiek, geen kitch onzin maar erg minimalistisch en stijlvol, met simpele versieringen en uiterst indrukwekkend, marmer en goud en geen tierlanteintjes of prullaria zoals dat in sommige landen het geval is. Ik kan dat soort minimalisme echt wel apprecieren. Eigenlijk mocht ik daar niet op mijn eentje zijn, bij de ingang stond dat ik me moest melden, maar goed, soms is het interessanter van te doen alsof je neus bloed. Ik ben daar op mijn gemak wat gaan zitten, in de moskee, in het deel voor mannen, want er was een gelijkaardige koepel voor de vrouwen, daar kan ik uiteraard niet in. Moskees zijn op zich erg aangename gebouwen, simpel van structuur met overal matten om op de grond te gaan zitten, rust uitstralend. Daarna verder, de weg op... richting avondmarkt, maar dat is toch niet altijd even simpel, daar zat ik dan, vast, ik zag echt niet hoe ik verder kon. Dan ging ik dat maar vragen aan ne gast die daar stond, met zijn auto... wel, het was blijkbaar echt niet zo simpel en hij ging mij brengen. Het was ne zuid koreaan en ook de vrouw in de auto was van daar, hij was fotograaf en zij was studente, ze leerden elkaar daar kennen. Waarom hier... wat was er zo fijn aan Bandar ? Wel, het is er erg rustig... en dat geloof ik graag. Een fijn gesprek, en even later stond ik op de avondmarkt... eten kopen, vanalles proeven, ik zag het allemaal wel zitten, en niemand die mij in het zak trachtte te zetten, ik vermoed zelfs dat ik doorgaans dat tikkeltje meer kreeg omdat ik een buitenlander was. Met hele bakjes en zakjes aan proviand moest ik wel nu nog terug geraken. Een beetje wandelen tot de plaats die ik kende en vanwaar ik de weg terug wist, en liften. Liften was eerder al gelukt, wel, de vijfde auto, een filipijnse vrouw met haar dochter, opnieuw prijs, ze moest wel niet in het centrum zijn maar ze dropte er mij toch... klagen doe ik hier niet :) Ook weer een fijne babbel en ik was weer aan mijn hotel, de rest van de stad was een verzameling van wat autos en was voor de rest volledig dood, zo leek dat toch. Dan zit je daar wat met wat toeristen, laat gaan slapen hoeft alvast niet. Ne filipijnse toerist heeft ons daar wat ge-entertaind met zijn onnoemelijk saaie verhalen over zijn unversiteit, misschien was hij wel slim genoeg, dat zei hij toch zelf, maar sociaal aanvoelen had die kerel helemaal niet. Een toeriste, koreaans vermoed ik, daar was ook iets mee mis... vreemde madam... wel, ik zat daar echt wel bij een zootje ongeregeld, nu goed, er waren ook normaal gasten. En dan kan je wat ideeen opdoen over wat je de dag erna kan doen, het was de keuze... nu al vertrekken naar maleisie, of toch nog dat boottochtje, of een wandeling... iemand wist me wat te informeren over de wandeling die je kon doen in het noordoosten. Het heeft tot bij het opstaan geduurd vooraleer ik mijn beslissing had gemaakt.		</p>
		<p>Ik had dus gekozen om de boot te nemen naar Bangsar om vandaaruit naar een heuvel te gaan met naar het schijnt een goed zicht op de omgeving, iets dat eigenlijk vergelijkbaar was met een tochtje naar het nationale park maar dan niet superduur maar gratis. Nu, ik moet zeggen, de tocht was in ieder geval al veel minder lang en veel minder exotisch, toch tot aan Bangsar. Bangsar was de regionale hoofdstad en een zoveelste bewijs dat Brunei wel supersaai moest zijn. Ik zag het niet zitten van een tour te regelen, of iemand te betalen om me tot aan de heuvel te brengen, dus liften... en ja hoor, de eerste auto weer prijs, ne maleisier, vreemde gast, oud wrak van een auto maar wel verhalen over duizenden dollars en gokken in de casinos in kuala lumpur. Tja, het zal me een worst wezen... ik stond in ieder geval iets later aan de voet van de heuvel, klaar voor wat bleek een vrij korte wandeling te zijn... het zicht boven was ok, maar niks spectaculair... wel, als die het tweede beste is dat Brunei te bieden heeft, nogmaals een bewijs van de vele beperkingen. Maar goed, het was niet het meest onaangename bos, dus dat is dan toch ook al iets. Bij de terugweg zag ik de toeristen die ik de dag ervoor had gesproken, zij hadden er blijkbaar ook voor gekozen naar hier te komen. Dan terug, het stadje Bangsar in... een lift kreeg ik, jawel, de eerste auto die voorbij kwam, dit keer ne pakistaan... fijne babbel, tja, ik ben ook in pakistan geweest, zo zijn er niet zo heel veel, en dan kan je het daarover hebben... op naar Bangsar, ik dacht echt van daar effe rond te hangen, kwestie van nog iets anders aan stad gezien te hebben dan in Bandar, maar echt, er was daar absoluut niks, niks niks niks, behalve gratis wifi, dat had ik in Bandar nog niet eens gevonden. Nee, niet te lang hier rondhangen, wat in godsnaam zou ik er doen... dan maar het bootje terug. Toch wel interessant, een land met zoveel geld en zo verschrikkelijk weinig leven. Zo was ik ook ineens nog op tijd terug om naar de moskee te gaan, die moskee in het centrum die om vijf uur een uurtje zou opengaan voor toeristen. Jammer, er was daar een ceremonie bezig en dus konden we toch weer niet binnen... we hebben gewacht en gewacht... uiteindelijk zijn we na een uur wachten vijf minuten binnengelaten, had er iets te doen geweest in Bandar zou ik gezegd hebben dat het zonde van de wachttijd was, maar goed, toch niets beters te doen, maar het had duidelijk niet de grandeur van wat die andere moskee te bieden had, en je mocht maar tot op de voor toeristen bestemde mat gaan, wat een klucht allemaal. Ondertussen had ik wel een plaatsje gevonden met gratis wifi, er was daar een gebied van ongeveer vijf vierkante meter, zo leek het, waar ik op wifi kon... en daar heb ik dan maar een tijdje gezeten tot ik mijn vriendjes van in het hostel/heuvel weer tegenkwam. En dat was het dan voor mij in Brunei, in Bandar. Nog effe slapen en de ochtend erop de bus naar Maleisie. Nu, ik had het idee van met lokale bussen te gaan, eigenlijk niet zo verstandig, er was een bus rechstreeks naar Miri in Maleisie en dat leek nog niet eens zo heel duur. Nu goed, ik besliste anders, eerst een bus naar Seria en van Seria een bus naar het grensstadje... en daar liften. Het probleem met liften is hier zeker niet dat niemand je wil meenemen, het probleem is veeleer dat de wegen waarop je moet zijn kilometers buiten de stad liggen, dus je moet eerst liften naar de weg om daar dan te liften naar waar je moet zijn. Gelukkig, ik werd weer snel meegenomen en in plaats van mij aan de weg af te zetten hebben we me ineens aan de grens afgezet, of eerder, aan het begin/eind van de tolweg naar de grens. Ik ben dan naar de overkant gewandeld van die tolweg en daar is het ideaal om te liften, autos staan namelijk vijf meter ervoor allemaal efkes stil. De vijfde auto had ik weer prijs, een rit op zijn minst naar Miri en zoals zou blijken, nog veel verder... en we waren in Sarawak, Maleisie. De grensovergang zelf was weer bijzonder onbetekenisvol. Als je met het vliegtuig komt doen de vliegtuigmaatschappijen moeilijk over bewijzen dat je het land terug zal verlaten, een echte klucht, want hier aan de landsgrenzen is er geen kat die zich daarmee bezig houdt.		</p>
		<p>Dus, vanaf dan zat ik in Sarawak. Eigenlijk had ik niet zo heel veel goesting om Maleisie door te reizen, de upmarket versie van indonesie volgens mij. Dat was dan ook de reden dat ik ondertussen naar Japan was geweest, ik zou Sara ontmoeten in Kuching op maandag avond en dus had ik slechts 2 dagen om doorheen Sarawak te crossen. Nu goed, dat wil zeggen dat ik niet naar Mulu national park ga, en dat ook een paar andere mogelijkheden geen mogelijkheden meer zijn, maar ik had nog wel een beetje speling. Tijdens mijn lift moest ik beslissen waar ik naartoe wou, en de moeder en dochter deden mij een voorstel, of ik werd in Miri afgezet of ze zouden verder doorrijden naar familie van hen die in een longhouse woonden... wel, een longhouse is hier duidelijk een toeristische attractie, en ik zou er nog net de tijd voor hebben, je moet een beetje met de stroom mee denk ik dan... dus waarom niet... Nu bleek wel dat die familie nogal ver woonden, geen probleem want het was ver maar ook in de richting van waar ik naartoe zou gaan, toch grotendeels. Zo werd het een lange rit, uiteindelijk over stoffige zandwegjes... op zich een attractie. Dan komen we daar aan, bij zo een longhouse... ik dacht, ik hoop dat de toeristische versies wel wat interessanter zijn, ik kan er niet aan doen, ik vind er maar niks aan, in mijn ogen is dat zoals wij een appartementsblok kennen, toegegeven, allemaal kamertjes naast elkaar gebouwd, dat zal met kerst en pasen wel een aangename bedoening zijn maar eigenlijk zie ik daar voor de rest weinig speciaals aan... deze longhouse was trouwens in steen en stond niet op palen. Maar de omgeving was wel heel erg mooi. Nu wat blijkt, enkel grootmoeder was thuis, en ze zagen het dan toch niet als opportuun om mij daar te laten blijven slapen wat anders wel de bedoeling was geweest... dus na uren rijden naar het zuiden was de conclusie, dan maar terug naar huis. Tja, als zij dat niet erg vinden. Ik heb hen mij laten afzetten aan de Niah grotten, dat was niet zover af, en daar komen toeristen, en ik zou er kunnen slapen... dan moest ik in ieder geval niet meer terug naar het noorden. Het was toch al in de namiddag. Bij die grotten aangekomen bleek dat er slapen in de slaapzaal toch een beetje een kostelijke zaak was... dus, ik voorgesteld van daar te camperen, ik had wel geen tent bij maar goed, ik kreeg haar toch zover van dat toe te staan... ik had een matje en een muskietennet, dus ik zou me daar wel ergens kunnen leggen. In afwachting van de nacht had ik nog net genoeg tijd om ook de grotten te bezoeken, niet dat ik dat zo spectalair vind maar goed, het is een van die toeristische dingen te doen in Maleisie, en nu ik daar toch was... nogal idioot om niet efkes binnen te gaan. Het padje ernaartoe was wel ok, en de grotten, cava, het grote voordeel, ik was er volledig alleen, dat helpt bij de appreciatie... anders dan een gids die je elke rotsformatie duidt zoals 'de smurf' - 'de ezel' - ... jadiejadiejadie... alsof ik vijf jaar ben. Dat is de standaard bij grotbezoeken en laat ook pijnlijk duidelijk worden hoe saai grotten eigenlijk zijn... althans, toch vanaf de tweede keer dat je zoiets bezoekt. Toen ik terug was had ik me een plaatsje gevonden uit het zicht, want eigenlijk mocht ik daar niet echt camperen zonder tent... ik lag daar ergens onder een trap, en goed ook want het begon te regenen... In de ochtend vroeg kon ik weer op pad, liften... want ik weet niet of daar voor de rest veel vervoer naartoe komt, ik ging er in ieder geval niet op wachten. Ook dat liften viel weer mee, een lift tot aan de hoofdstraat, de derde auto of zo, een lift tot aan het tankstation, de derde auto of zo, en een lift tot aan de volgende stad, de 20ste auto of zo... wel, en dan sta je toch weer een drietal uur verder naar het zuiden, en ondertussen nogmaar eens een longhouse bezocht, van mijn nieuwe lift... maar ook daar weer niemand thuis, de moeder waar het om ging was blijkbaar gaan stemmen... het was verkiezingen. Ik dus ook mee met die gast omdat hij moest gaan stemmen en achteraf heeft hij me in de stad afgezet, al denk ik dat hij daar zelf niet echt moest zijn... vriendelijk allemaal eh. Daar ben ik terug met de bus beginnen reizen... van Bintulu naar Sibu, met een nachtbus, dan in Sibu een dagje rondhangen om dan vandaaruit naar Kuching te reizen met de volgende nachtbus... Je ziet, het was weer veel kilometers vreten... ok, met een lange tussenstop in Sibu, de tweede stad in Sarawak, en duidelijk ook niet echt een sensatie, maar wel opnieuw met vriendelijke mensen. Van Sibu kan ik eigenlijk weinig vertellen... ik heb er gegeten, ik heb er een groepje mensen zien vechten, ik heb een chinese tempel bezocht, ... en ik heb er na lang zoeken efkes op internet gekunnen, slechts vijf minuten want ze waren eigenlijk net dicht. Het leek me in ieder geval een goeie zaak dat ik niet daar zou blijven, en dus ook die avond al verder zou reizen.		</p>
		<p>Kuching, in de vroege ochtend was ik er, erg vroeg, het was nog donker. Wel, ik was dan wel in Kuching maar Maleisie heeft de vervelende gewoonte van de bushaltes ver buiten het centrum te leggen. Daarenboven is het openbaar vervoer, ook dat van en naar de bushaltes, nogal beperkt. Dus, ja, je kan met een taxi van de bushalte naar het centrum om vijf uur in de ochtend, of je kan wachten tot de bussen beginnen rijden en zelfs dan... Ik dacht, tijd genoeg, ik begin wel te wandelen. Misschien dat ik daar soms toch niet al te slim in ben, wandel wandel wandel... het duurde een hele tijd, en dan moet je op een bepaald moment de weg vragen... en ik weet niet wat het was maar het leek me of iedereen me ergens anders naartoe aan het sturen was... van het kastje naar de muur. Ik ben dan ook heel wat nodeloze kilometers afgedwaald. Ik snap het echt niet, ten eerste hebben ze mij geregeld de verkeerde weg opgestuurd en ten tweede zijn ze erg onnauwkeurig in hun gebaren, zelfs als ze me de goeie kant opsturen. Nu, het eerste probleem, ik denk dat ik dat nu wel iets beter begrijp. Ik vraag dan naar het centrum, the city center, terwijl sommigen van hun me dan begrijpen alsof ik vraag naar Terminal Central, het busstation, geen wonder dat sommige me gewoon terug stuurden van waar ik kwam. Misschien lag het ook aan het feit dat je op verschillende wijzen naar het centrum kon gaan, en als je dat zelf nooit wandelt en dat zelf altijd met de auto of met de bus doet, tja, dan is het misschien niet eenduidig hoe je een wandelende toerist zou sturen. Wel, het heeft belachelijk veel tijd gekost, gelukkig had ik die tijd... en ik weet niet meer hoe laat ik nu eindelijk in het centrum was, maar het kwam wel goed uit... de toeristendienst was bijna open, een beetje informatie en dan kon ik gaan zoeken naar een hotel. Ik was weer niet echt op de hoogte van de opties, maar gelukkig kwam ik uit bij een vrij goedkoop hotelleke dat er op zich best wel netjes bijlag. Misschien waren er nog goedkopere opties maar die heb ik eigenlijk niet gevonden, ook achteraf niet. Ik had toen in ieder geval iets te veel kilometers in de benen en dacht foert, prijs is ok, douches cava... Sara zal content zijn, als het goedkoper kan zal dat straks dan wel blijken, of morgen. Voor de rest heb ik daar wat rondgehangen, je weet wel, iets gaan eten, geld wisselen, ... veel te zien was er niet, ondanks dat Kuching tot hoog wordt aangeschreven. Soms denk ik toch dat ik echt wel al te veel heb gezien, anderen mogen er dan wel enthousiast over zijn, ik vond het allerminst speciaal. Nu goed, Kuching heeft ten minste het voordeel dat er in de omgeving nog wel een paar dingen te doen zijn. Dat kan je van Sibu en zo niet zeggen. Voor de rest ook wat tijd genomen om te rusten, het waren drukke reisdagen... en savonds naar de luchthaven, Sara oppikken. Dan wordt je nog eens geconfronteerd met het erg beperkte aanbod aan openbaar vervoer in Maleisie, in Sibu klaagde men daar ook over... wel, hier ook. Naar de luchthaven geraken was niet zo een heel groot probleem, er was een bus naar het busstation waar ik van kwam die ochtend en vandaaruit was het maar een twintigtal minuutjes wandelen... dat lees je goed, op taxis na was er geen vervoer naar de luchthaven... Maleisie mag dan bij het beschaafde deel horen van zuid oost azie, ik vind het echt maar niks. In indonesie was dat ook, maar daar is dat normaal, maleisie heeft meer geld... openbaar vervoer vind ik toch een minimum om te organiseren, wel, naast onderwijs... maar goed, ik kon dus wel daar geraken maar terugkomen, nee, na 18h. was het gedaan, ook vanuit het busstation. Ik krijg het van zoiets, nu goed, ik heb met liften geen probleem, dus dat was het plan. In de supermarkt van het busstation nog goedkoop eten gevonden, effe gaan wachten in de luchthaven, Sara oppikken, terug liften... eerst een kleine lift naar de hoofdweg, en dan vanachter in de pickup naar het centrum... gelukkig dat dat hier allemaal zo vlot gaat... al zag ik het effe scheef lopen, het leek me dat we helemaal verkeerd reden maar blijkbaar zijn er echt wel meerdere wegen het centrum in.		</p>
		<p>Zoals ik al schreef, Kuching is op zich zeker niet de meest boeiende plaats en de dag erna zijn we dan ook onmiddellijk al vertrokken naar het nabijgelegen nationale park, Bako. Dat park staat vrij hoog aangeschreven, wel... wij met de bus naar een dorpje waar we een bootje konden nemen naar het park. In het park konden we dan kamperen. Voor de rest was het vooral wandelen. Er waren een aantal wandelroutes en als we daar twee dagen zouden zitten dan waren er wel een paar mogelijkheden, al was de verre route misschien niet echt wenselijk. Als je dan wat dieper doorvraagd aan de toeristen informatie dienst dan blijkt toch al snel dat het eigenlijk allemaal niet echt uitmaakt, het zijn wel meerdere paadjes maar het lijkt allemaal wel wat op elkaar. Er is wel degelijk een uitzondering in die zin dat er twee plaatsen zijn waar je neusapen kan zien, met een beetje geluk. Ik had mijn kans in Brunei voorbij laten gaan, dus hier moest het dan wel gebeuren. Wij dus op pad, en ok, ik beken, het was op zich wel een aangename omgeving, een fijne wandeling, misschien niet echt super spectaculair maar aangenaam was het zeker. Verrassend was ook wel ietwat de diversiteit, soms wat jungle, maar dan ook soms rotsen of zand, met af en toe wat speciale bloemen zoals de vleesetende kelkjes, tof om eens gezien te hebben. En er was wat mangrove. De eerste dag heel wat afgewandeld en in de late namiddag waren we dan waar de neusapen waren, en succes, we hebben ze in volle actie gezien... lelijke beesten!! Maar plezant, die lelijke beesten zitten dan wel plots naast je, boven je... van tak naar tak... Vroeg slapen, er is dan ook wel echt niks te doen in zo een nationaal park savonds, wel, er is wel een nachtwandeling maar daar hebben we voor gepast. Eens de tent opgeslagen moesten we er wel bijblijven, de apen zouden het anders wellicht plunderen, apen zijn veelal echt wel een pest, een beetje zoals kinderen eh... asociaal, egoistisch en zonder grenzen. De dag erna de andere wandeling gedaan, om vier uur zouden we terug vertrekken... we hadden nog tijd om naar de waterval te gaan, doorgaans ook een maat voor niks... ik ben geen fan van watervallen, ik heb er al te veel gezien en doorgaans is het een tegenvaller, ik heb de victoria falls gezien, de iguasu falls, en heel wat kleinere maar wel sjieke in andere landen... zelden is er nog een waterval die enigszins verrassend is... en deze, wel, deze waren nog erger dan wat ik had verwacht, ik noem dat zelfs geen waterval, maar goed, eigenlijk was het de wandeling waar het 'm om ging, we zullen het zo maar zien. En ik ben eens met mijn voeten in het frisse water kunnen gaan staan... waterval, niet te geloven... dat ze dat zo durven omschrijven. Het stukje mangrove daarentegen vond ik wel de moeite, dat is zo nog eens iets anders. In ieder geval, de tijd zat er weer bijna op en dan moesten we terug zijn om samen met nog drie madammen die ook in ons bootje zaten de dag ervoor terug te keren naar Kuching. Bako was dus al bij al wel cava, maar als dat het hoogtepunt is in Sarawak, na Mulu, wel ok, dan kan ik er zeker mee leven dat ik daar niet te veel tijd gespendeerd heb... De dag erna, nog een dagje Kuching... en dan zat het er ook weer op voor Maleisie, ongetwijfeld voorgoed. En omdat het stadje echt niet veel soeps was toch ook maar weer gekozen voor een uitstapje. Eerste halte was een conservatie centrum voor oran utans. Ik heb die al wel eens gezien in Sumatra, maar Sara wou dat ook wel eens zien. Ok, wij naar daar met de vroeg bus. Het bleek wel iets duurder te zijn dan ik eerst dacht, dus is Sara alleen geweest... dat leverde wel een paar mooie fotos op. Nadat Sara terug was hebben we verder gelift om ook eens een longhouse te zien, ook dat had ik al gezien maar goed, er waren er hier voor toeristen... nu goed, ook dit was iets om te doen, maar misschien achteraf gezien, met het succes waarmee we liften hadden we eigenlijk beter verder gelift naar de volgende longhouse, diegene waar wij waren was eigenlijk een beetje vervallen... en verder lag er eentje dat veel groter was en nog echt gebruikt. Maar goed, we zijn in een longhouse geweest, en het was wel weer aangenaam converseren met de mensen... met de mensen bij het inkom, met de personen die ons een lift gaven... en zo gaat de dag rustig voorbij. Zo zie je trouwens ook iets buiten de stad, dat geeft toch telkens een ietwat ander beeld. Mij lijkt het alvast saai wonen hier. Eigenlijk ging het allemaal veel te efficient, we waren dan ook sneller terug dan voorzien, klaar voor een laatste avond Kuching... nog wat rondhangen en ons klaarstomen voor een volgende stap, richting Singapore.		</p>		<p>De vlieger op, naar Singapore... toch wel een shock, landen in Singapore... de luchthaven, super netjes en georganiseerd, met alle voorzieningen... dat wist ik ondertussen al, ik was er geweest... de trein naar het centrum, je mag er niet in eten of drinken, onmiddellijk duidelijk dat het hier niet een kwestie is van wat je plan te trekken... je doet hier niet zomaar wat, zoals elders in zuid oost azie. Dan begint iets later natuurlijk de zoektocht naar iets betaalbaars om te slapen. Het is hier uiteraard een beetje duurder dan elders. Uiteindelijk bleek de goedkope optie van op internet niet echt te liggen waar het zou moeten liggen, en na het controleren van een kleine tiental hostels toch maar eieren voor ons geld... nu goed, tis geen ramp van eens 12 euro te moeten betalen, denk ik dan maar... maar het verschil met kuala lumpur is toch wel opvallend, daar was het maar 3 euro. Nu goed, wandelen hier is een beetje zoals wandelen in europa, op zich misschien dan ook niet te sterk verbazend dat de prijzen naarvenant zijn. En het beviel me, ik moet zeggen, Singapore ligt me wel, misschien ook niet helemaal verwacht. Fijn is in de eerste plaats het rijke aanbod aan eten, al is het wat duurder toch nog altijd goedkoop als je dat met het westen vergelijkt. Een indische schotel, hmmm, jummy. Later ook Vietnamees gegeten... en er was nog zoveel meer. En er is ook wel wat te doen... misschien niet onmiddellijk iets waar ik van wakker lig, maar toch, de chinese tempel was eigenlijk wel indrukwekkend, meer dan de arabische, chinese en indische wijk op zich, maar vooral het vernieuwde stuk aan de haven, dat was spectaculair. Ze hebben daar alles terug opgebouwd, echt wel indrukwekkend. Om alles te zien en doen heb je natuurlijk centen nodig, en die wou ik er niet onmiddelijk insteken, maar ook van de buitenkant... gigantische gebouwen met stijl... architectuur die tot de verbeelding spreekt. Dit was een stad waar ik gewoon kon ronddwalen, en zoeken naar eten... en verbaasd zijn over de grootsheid van dingen. Ze hadden daar een lichtshow, licht geprojecteerd op opstuivend water van fontijnen, mooi georchestreerd... wat je te zien kreeg, dat was nogal onozel, maar het was wel spectaculair, en dat gratis en voor niks elke avond twee keer. De dag erna naar de botanische tuin geweest... daar was ik op zich ook niet de grootste fan van, maar goed, het was even iets anders dan grote gebouwen, die kregen we opnieuw op de terugweg... als je hier over een winkelcentrum spreekt, wel, dan is dat echt wel een winkelcentrum, vele verdiepingen hoog met al de dure merken, ook al de westerse merken... mensen die staan aan te schuiven in rij om bij Louise Vuitton binnen te mogen... echt, aanschuiven. Ik kon me dat niet voorstellen, dat mensen in de rij willen gaan staan om naar wat sjakoshen te gaan zitten loeren... wel, het gebeurt. En het is niet omdat daar de prijzen plots zo laag zijn... duidelijk dat er heel wat geld circuleert binnen die stad, Singapore. Ik had er eigenlijk gerust nog een dagje kunnen blijven, twee misschien zelfs nog want er is in Singapore zelfs een stukje jungle en dat had ik misschien ook nog wel willen bezoeken. Maar goed, de vliegtickets waren al lang geboekt en ik was al content dat ik het bij twee dagen had gehouden en niet bij een dag. 's Avonds nog effe de rugzak gaan ophalen en we waren weer weg, nu richting filipijnen.		</p>
		<p>W.		</p>

	</div>

</div>

<br><br>

</body>
</html>

