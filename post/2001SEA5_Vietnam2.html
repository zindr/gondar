<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2001 South East Asia</title>

</head>

<body>

<div class="container">

	<div class="col-md-9">
	<br/>
	<br/>

		<p>Na Hue was het richting Hoi An. Dit is het stadje dat bekend staat voor de goedkope ter plaats gemaakte shirts, maar ook een stadje met veel aangename gebouwen en de zee vlakbij... en op de weg daarnaartoe lees ik in mijn lonely planet over de prijzen daar voor een kamer, HELL, dat was dus erg hoog en ik ben terstond mijn financiele status beginnen hertellen, maar uiteindelijk viel dat allemaal nogal mee, al was het maar dat ik met een Fransman na wat heen en weer gebabbel in het volle hotel de waskamer ter onzer beschikking kregen voor 3 us per nacht per persoon, een 135 frank, dus niet klagen in een plaats waar 15 us geen uitzondering is... en wij zijn daar beginnen lachen met onze eigen miserie en vooral de kamer van de moment dat we daaraan kwamen tot drie dagen later dat we daar vertrokken... maar als je van een aangenaam stadje spreekt, nu dat was er een, en daarenboven, ongelooflijk maar waar, ik ben naar het strand geweest... jawel, in hoi an, de gemiddelde Hoi Anees is wel een tikkeltje anders dan de andere vietnamezen, normaal gaat het als volgt:<br/>Where you from<br/>How old are you<br/>Are you married<br/>Nu in Hoi An gaat het als volgt:<br/>What is your name<br/>Where you from<br/>How long ago did you arrive in Hoi An<br/>Do you want to come en look at my shop<br/>En ik meen, echt waar, dat dat zo strikt, en in die volgorde werd gevolgd dat ik uiteindelijk de antwoorden gaf vooraleer dat zij de vraag gesteld kregen... 
		</p>		<p>Ik heb me daar op momenten ziek gelachen, ook met de stereotype vragen... Motobike...???? dat houdt dus gewoon niet op, de hele dag niet, je moet er de humor leren van in zien of je gaat er gewoon aan onderdoor, kort samengevat, Vietnamezen zijn geen gemakkelijke mensen om mee om te gaan... MOTOBIKE??? Zo kom je aan aan het strand en daar vliegt zo een manneke naar jou... HEY YOU, WHEN YOU GO BACK YOU TAKE MY MOTOBIKE!!!! of ook, en dat was om schrik van te krijgen... YOU ARE TIRED, YOU TAKE MY MOTOBIKE, en ik bedoel dat hij echt met zijn vinger wijzend, tien centimeter van mij vandaan, het hele strand bij elkaar riep... en dan heb ik nog niet gesproken van de oude madammetjes die dingen verkopen op het strand... die blijven dus zonder overdrijven soms tot 20 minuten aan uw kop zagen om iets te kopen, en neem van mij aan, NEE is niet genoeg, maar zoals ik zei, je moet er de humor van leren inzien...		</p>
		<p>Op de reis van Hoi An naar Dalat in de centrale hooglanden heb ik te maken gehad met een bus met slecht werkende versnellingen, dus veel stil gestaan, en dan nog van die nodeloze stops waar de Vietnamezen goed in zijn, en dan nog een lekke band, en ja hoor, daarmee zit ik hier vast in een of ander strandvakantie oord, hell, maar sinds lang wel eens de kans aan een aanvaardbare prijs te internetten... dus dan doe ik dat maar eh... al moet ik zeggen dat het hier om de vijf bollen iets is dat niet werkt... Nha Trang is nochthans wel een populaire bestemming, maar ik was zeker niet van plan om naar hier te komen. Het is de plaats waar je jezelf stoned kan smoren op een bootje terwijl je af en toe in het water gaat hangen, om dan nog wat bier achterover te kappen. Ik heb er amper aan deelgenomen, aan van dat toeristisch gedoe. Niet dat ik eens geen pint gedronken heb, maar dat was dan in een klein lokaal plaatsje. Tja, als je voor nog geen 15 frank ne liter bier hebt, weliswaar met ijsblokken in een plastik beker, dan laat ik dat niet liggen. Ik heb er twee gedronken, en ik eigenlijk best wel genoeg. Er kwam een kerel naar me toe met een balpen, ik had die kerel nog nooit gezien, 'a gift', ik zeg 'waarom' en hij antwoord 'jij kunt Vietnamees praten', ik kan tellen in het Vietnamees en de meest essentiele woorden maar goed, hij vondt dat ik Vietnamees kon... hij in ieder geval niet veel engels dus de conversatie duurde niet zo lang en ik heb er een pen aan over gehouden... Hier zijn inderdaad veel expats die hier jaren wonen en nog altijd blijkbaar geen letter van de taal kennen, dat verbaast me toch ook wel wat. Een jong meisje sprak me aan bij de pagode op de berg, zij vroeg of ze me werk kon geven, de armoede is toch wel groot, en prostitutie is dan uiteraard niet veraf.		</p>
		<p>Na Hue en Nha Trang ben ik uiteindelijk in het centraal binnenland van Zuid Vietnam geraakt, en het is zover.... het begint onder mijn vel te kruipen, die geel mannen, het is dus echt wel elke dag ertegenaan gaan... altijd dezelfde vragen, maar ook altijd dezelfde prul ook... Vandaag was de bus weeral defect, maar allee, uiteindelijk geen echt probleem...wat in ieder geval veel goed gemaakt heeft is die Fransman waarbij ik was, een aangename kerel die op een soortgelijke wijze reist dan ik... en samen hebben we heel wat van onze miserie weggelachen, maar ook hij is ondertussen weer richting huiswaarts... Wat me nog het meest stoort aan de Vietnamezen is al dat gelieg... 'neen, in Dalat vind je geen bed onder de vier dollar! Tja, ik ben geen naieveling meer, dus ik op mezelf verder en natuurlijk, een pracht van een kamer voor 2.5 dollar, en morgen dezelfde kamer voor maar 2 dollar, omdat ik elders nog goedkoper had gevonden, dus met warme douche bij in de kamer, een handdoek en een nieuw stuk zeep, het zou dan ook vreemd zijn als ik in een of ander populaire reisbestemming ineens meer zou moeten betalen dan in gelijk welk anders dorp of stad in heel zuid oost azie. Het is allemaal zo geregeld, de bus dropt je op specifieke plaatsen omdat zij hierdoor betaald worden en het hotel compenseert dat dan door iets hogere prijzen. Als iedereen zou doen zoals ik, het afbollen, dan zou dat systeem niet werken.		</p>
		<p>Nu goed, heel erg duur is het niet, dat zullen de meeste toeristen in ieder geval wel denken. Het meeste dat ik ooit in Zuid Oost Azie heb betaald is 150 frank voor een nacht... en zelfs in Vietnam vallen de prijzen nog mee, als je de prijzen van drie jaren geleden bekijkt, en daar had ik mij in mijn schatting op gebaseerd, dan zie je dat Vietnam gewoonweg een pak goedkoper is geworden, niet echt veel duurder dan Laos en Indonesie op dit moment, ik verbaas me er nog dikwijls over... iets dat goedkoper wordt over de jaren, en met al dat over en weer gediscussieer, ik met een lach, krijg ik de prijzen echt wel laag, ik hoor dan ook dikwijls 'specially for you'... we zullen dat toch ook maar niet te sterk geloven. Maar goed, ze hebben me hier echt wel graag, dat voelt zo, en dat vind ik natuurlijk plezant :-). Ik ben deze namiddag gaan eten en eerst, dat moet je hier altijd doen, de prijs van het eten besproken, iets wat al vlot lukt aangezien ik in het Vietnamees kan tellen en dat ik ook in het Vietnamees kan bestellen, allee, toch een paar dingen die ik graag eet... en soms krijg ik in tegenstelling tot sommige anderen, toeristen, net zoals de lokalen een thee gratis erbij, en nu zelfs een banaan, telkens dat ik een of ander Vietnamees woordje uitkraamde werd er echt positief op gereageerd...en als ik weeral eens in een lokaal restaurant zit als enige westerling dan ben ik echt wel een publiekstrekker, zeker met de woordjes 'dank u, geen probleem, rijst met varkensvlees en groenten' en de zuid vietnamezen blijken hierop nog veel sterker te reageren dan de noorderlingen...		</p>
		<p>Ik ben ook terug beginnen eten, het eten is hier echt wel dik in orde eens ge weet wat ge moet bestellen en waar... er is niet overal rijst, je moet naar de uithangborden kijken, en nu kan ik een erg lekkere maaltijd, zij het aan de kleine kant, besteld krijgen voor een halve dollar, iets over de 20 frank, en daar is dan gratis thee bij... daarenboven heb ik de broodjes op de markt ontdekt, een mega croissant, en dan bedoel ik echt wel mega, voor 9 frank, of een banaan in deeg gerold en gebakken voor 3 frank.... dus ik weet wat ik straks nog ga eten, en daar kan ik dan in mijn hotel gratis een theetje bij drinken :-)) ik ga in ieder geval ook weer terug een paar kilo bijkrijgen, na de kilo's die ik had verloren, ik denk zelfs dat ik op een moment gemakkelijk vijf tot zeven kilo kwijt was, maar dat zal binnen een paar weken ongetwijfeld niet meer zo zijn, met andere woorden, lekker en goedkoop...		</p>
		<p>Het enige waar je overheen moet kunnen zijn de mensen, maar dat heb ik al wel eens laten horen...ik was van plan een motorijder te huren en de streek er mee te gaan bezichtigen maar nu had ik eindelijk iemand gevonden die ik wel ok vond, je bent daar tenslotte een hele dag mee weg, komt daar een ander iemand aan, ik moest die vent totaal niet, en blijkbaar was het zijn toer, en ik wou dat echt niet, en nu heb ik morgen niks te doen, en in deze stad is dan ook niks te doen, gewoon omdat die asshole zijn plaats opeiste... maar goed, vooral ergerlijk zijn altijd de leugens die daarbij horen....hier zegt bijvoorbeeld iemand in een restaurant dat het 25000 dong is voor een maaltijd die we juist hadden gehad, ik van mijn oren gemaakt, op een erg vriendelijke manier, dat het toch wel erg veel was en dat 10000 tot 15000 misschien iets realistischer was... zegt zij, allee dan, 20000, 'ik ken de prijs niet, mijn man koopt de groenten'!!!! en dat moet je dan geloven...ik ben daarstraks gaan kijken voor mijn haar te laten tondeuseren, ik heb prijzen gehad tussen 30000 en 10000, om maar aan te geven hoe je hier op je geld moet letten... 
		</p>
		<p>Veel meegemaakt heb ik weer niet voor de laatste dagen, het was erg relaxed en vooral gericht op reizen en wachten op transport... en eten, veel eten, hopelijk morgen toch nog een gids vastkrijgen... er was vandaag zelfs een gids die zijn spijt uitdrukte dat hij al iemand had voor morgen om te gidsen want dat hij met mij had willen gaan, dat was vooral omdat ik niet zoals de anderen in het hotel wou blijven waar de bus mij afdropte, maar goed, ik zit dus nog altijd zonder...en overmorgen waarschijnlijk naar Saigon, mijn laatste halte voor Cambodia... en daar ken ik een paar van die Vietnamezen, ik ben eens benieuwd...  In Vietnam loopt het sociale gedeelte in ieder geval heel wat beter dan in de voorgaande landen, echt al wel geluk gehad, een aangename Duitser, een paar Vietnamezen, daarna Fransman, meestal ben ik dus met mensen die me echt wel liggen, niet zoals die bende Israeli zoals in laos... of die hoop koppeltjes in thailand.... of dat volledig gebrek aan toeristen in indonesie :-)) neen, het loopt echt wel vlotjes, ik kan er weer een tijdje tegen, al maar goed want ik ben in mijn hotel weer enige westerling...		</p>
		<p>Naast mijn gemiste bus en het niet vinden van een geschikte gids besloot ik dan maar een fietsje te huren om naar de waterval te gaan... jawel, ik wist dat het zwaar ging worden, 11 kilometer downhill, tja, iets later komt natuurlijk de andere richting... en wat krijg je dan daar te zien... tja, heb je al ooit een gele cowboy gezien... je kan je foto laten nemen op een paard, tja, big deal denk je dan, wie houdt zich daar mee bezig... maar hier in een land waar kitch een positieve connotatie kent is dit de ultieme publiekstrekker, dus daar sta je dan tussen al de Vietnamese toeristen, sommigen helemaal opgedirkt als indiaanse vrouw of macho cowboy... onder het motto, de relatie met amerika is nu veel beter :-)) en de waterval, tja, water dat van een heuvel afstroomt, met een iets of wat hoog verval maar netjes in de badkuip waar je uiteraard in een gehuurd bootje kan op varen, uiteraard netjes verzorgd met een met bamboe gemaakt pad zodat je ook achter het o zo doorzichtige gordijn van water kunt wandelen en uiteraard je foto laten nemen door de daarvoor bestemde fotograaf... en als je genoeg hebt van al dit natuurgeweld kan je naar een aziatische zoo, iets verder de berg op, je weet wel, van die kleine onverzorgde kooien waar een paar dieren zenuwachtig heen en weer manoevreren... spectaculair waren wel de zonnebadende krokodillen, in schril contrast met de herten... de tibetaanse beren verpakt binnen 2 vierkante meter beton was misschien een tikkeltje overdreven... dus dan maar naar de botanische tuin, je weet wel, zo een rij met bloempotten waar dan in het Vietnamees iets bij gekribbeld staat... maar goed, je mag dan ook niet alles verwachten voor de luttele prijs van 6000 dong, en jawel hoor, voor de eerste keer, gelijk voor iedereen, of je nu rijke student uit het westen bent of vietnamese burger met vierwielaandrijving voorziene jeep...		</p>
		<p>En dus daarna moet je terug de berg op, gemotiveerd als je bent om naar die tweede soortgelijke natuurhappening te gaan, jawel, ze hadden daar twee van die waterval complexen.... ik kom daar aan en dus vraag ik toch maar eens naar de kwaliteit aan andere toeristen vooraleer mijn 5000 dong te betalen, en hun verhaal deed me vermoeden dat ik soortgelijk evenement, inclusief cowboy, nog ergens gezien had... dus misschien toch maar niet, en dus verder naar het meditatiecentrum, een reeks gebouwen met fijn versierde tuin waar misschien soms in gemediteerd wordt... plots komen we tot de ultieme vaststelling dat er een klein pad terug naar de stad leidde, ideaal denk je dan als alternatief voor de met uitlaatgassen geparfumeerde mont blanc... en jawel hoor, bijna een compleet succes tot mijn wiel wat te scheef kwam te staan, om het in de woorden van een van die Vietnamezen te zeggen, tja, dat is Vietnamese kwaliteit, die dingen gaan gemakkelijk kapot, en dan sta je daar twee uur naar het halve dorp te kijken die gezamelijk de fiets in beslag nemen om er een knutseluurtje van te maken, en ja hoor, twee uur nadien zat ik met fiets op de schouder op een motorfiets richting Dalat... de stad.... Eigenlijk, er had me niks beters kunnen overkomen, wat had ik anders weer moeten doen in de stad, en nu sta je toch weer met beide voeten in het leven zoals het is. Eerst was een Amerikaan nog een tijdje bij mij gebleven, de rest van de toeristen waar ik bij was hadden betere dingen te doen, toch weer opvallend dat het weer een Amerikaan was die zich het meest sociaal opstelde, dat was onlangs in Laos ook het geval. Maar na heel dat gedoe, dat bleef maar duren, is hij het ook afgebolt, uiteraard, heel begrijpelijk. Ik heb me geamuseerd. En ook hier wel toffe mensen, het meisje dat het hotel runde bracht me met haar motto naar de goedkoopste internetplaats van de stad.... ik mocht zelfs zelf rijden, maar zoveel vertrouwen op andermans bromfiets heb ik dan ook weer niet en zij ging ook internetten dus.... </p>
		<p>Saigon, oftewel Ho Chi Mihn City... we komen dichter bij het einde van Vietnam. Toch wel een vreemde stad... lopen daar twee kinderen met me mee over de straat, en het is al laat, en donker, zeker een kwartier aan een stuk, en maar lachen en vreemd doen, op een bepaald moment loop ik met die kinderen rond mij, een prostituee die haar massage aanbiedt aan mijn rechterzijde en een cyclo-rijder, zo van die 'ik rijd u rond de stad voor een dollar' aan mijn linkerzijde: marihuana, opium, restaurant, girl, ... tja, als je iets illegaals wil, zij kunnen er naar eigen zeggen voor zorgen... links en rechts zie je dan trouwens mensen slapen in portalen, tja, misschien moeten die er morgen vroeg uit, de stank van urine langs de muren, aangezien hier iedereen zomaar tegen alles pist, zo zie ik daarnet een meisje van een tien jaar oud gewoon in haar blote kont op de stoep een plasje plaseren... waarom ook niet als heel de mannelijke populatie dat hier doet... en er loopt hier wat volk rond... over de 3 miljoen bromfietsen... maar het geheel heeft ook een verfrissende zonnige kant... met al die parken en monumenten, mooie impressionante gebouwen... het contrast is ook in deze stad bijzonder groot... Ik had verder nog een ontmoeting met mijn Saigonese vriend, maar dat bleek niet zo denderend te zijn, men had mij al gewaarschuwd, die mannen nemen u dan mee naar zo een sjieke tent, mijn koffie was blijkbaar vijf keer duurder dan normaal, wij betalen dan, dus hoe goed kan je je daar bij voelen als hun weekloon er in twee uren door gaat... en wat Saigon betreft had hij me weinig nuttig te vertellen... maar goed, het was juist af met zijn lief en het is al bij al wel een sympathieke gast...		</p>
		<p>Ik heb ook de Cu Chi tunnels bezocht, de tunnels die gebruikt werden voor gevechten in Zuid Vietnam, door de VietCong wel te verstaan... toch wel interessant, al is pure propaganda in Vietnam nooit ver weg, voor de regering is het heel erg simpel, de Amerikanen zijn slecht en de vrijheidsstrijders uit het noorden zijn helden... dat is ook duidelijk in het War History Museum of tot voor kort het War Crimes Museum waar haarfijn wordt uitgelegd hoe brutaal de Amerikaanse invasie was, hier en daar zelfs een klein woordje over mogelijke gruweldaden van de Viet Cong en het Noord-Vietnamese leger, maar dan vooral in termen van heldendaden, dit is in een land waar enkel de regering communistisch is... maar het museum is wel degelijk indrukwekkend... ook de tunnels waar je dan in kan....		</p>
		<p>Die tunnels, die heb ik met een goedkope toeristische tour gezien. Stoppen we daar trouwens aan een restaurant, dat hoort er dan bij, uiteraard weer veel te duur naar mijn goesting, dus ik de weg op, ergens ne ik weet niet hoe goedkope club gegeten, aree, club, een broodje met daarin vanalles in, konkommer, tomaat, een soort boterhamworst, kip, chili, pate (en vraag me niet wat ze daar allemaal ingedraaid hebben, een soort sardien uit blik, afgietsel van een varkensstoofpotje, en misschien nog andere dingen, jawel, allemaal tegelijk, voor de luttele prijs van 6 frank... en zo kan ik er tot ieders Vietnamese verbazing wel twee op, en dan kunnen die jonge meisjes die in het restaurant vlak naast waar ze ons gedropt hadden hun Engels wat oefenen zodat ik daarbij nog eens gratis thee kreeg, zit je daar in dat restaurant te eten, eten dat trouwens van elders komt, en dan krijg je er nog drinken ook, toch wel een gek land... terwijl de rest van de toeristen er naast een te dure maaltijd voorgeschoteld kregen. Ik had rambutans gekocht, sommige onder jullie zouden dat moeten kennen, maar ik had er wat veel en dus gaf ik er aan mijn huisbazin... tja, dus even later zat mijn rugzak ook vol met fruit... die mensen hier, behandel ze met een glimlach en maak er tijd voor en je krijgt hier alles van ze gedaan...		</p>
		<p>De Mekong Delta tour, een driedaagse met als eindbestemming Cambodia, was ook een succes. Wij met een klein groepje het gebied rond de Mekong Delta in Vietnam door... Het had wel wat voeten in de aarde, je hebt zoveel van die toerorganisaties dat het zo moeilijk kiezen is, de goedkoopste was simpel maar die gingen niet naar een bepaald plaatsje dat ik nu net interessant vond... dus ik ga dat vragen hoe dat zit... jawel, daar gaan we naartoe zegt die kerel, oh ja, ben je daar zeker van? jaja, echt zeker... ok, dan boek ik bij jullie... 's morgens voor vertrek, euh, tja, ik heb me vergist... uiteindelijk, na lange discussies is alles min of meer geregeld... maar achteraf gezien toch wel niet ideaal, wat bleek, iedereen, de hele groep, heeft zich nu moeten aanpassen aan mijn eis, dat wil dus zeggen dat er een hele lange dag tussen kwam te zitten en voor hen, nadat ik van hen splitste, een hele korte dag, maar dat wist ik niet. 		</p>
		<p>De Tour was echt best wel interessant... met roeibootjes door de Delta, kleine kanaaltjes met een dichte begroeiing langs weerszijde... en ook naar een drijvende markt, allemaal boten met mensen die kopen en verkopen op die boot, een moeras waar we met roeiboot ingingen waar blijkbaar de VietCong in de oorlog een hoofdkwartier hadden... een beetje zoals de tunnels van Cu Chi bezoeken... ik heb een 25kilo python op mijn nek gekregen, dat was ook best een sensatie, slangenwijn gedronken, dus rijstwijn waar een slang inzit, in de fles wel te verstaan, en dood uiteraard, ik heb slang gegeten, de Sam Mountain beklommen, een berg met daarop een fort aan de grens van Cambodia als verdediging tegen de Khmer Rouge, een indrukwekkend tempelcomplex bezocht... en meest spectaculair van al was misschien nog de grensovergang naar Cambodia..., eerst een magistrale boottrip, op de top van de boot, door de Mekong naar de grens, na twee en half uur wachten tot de grenscontrole bij de Vietnamezen op gang kwam, volgens onze gids omdat ze net gingen eten en daarna een dutje nodig hadden, de grens over wandelen, die grensovergang, tja, spijtig dat je daar geen foto's mocht nemen, maar echt wel grappig, een slagboom waar je als je wou gerust naast kon doorrijden met een auto, en al die lokale mensen die leefden daar ook alsof er geen grens was... dus, tja, dan, eens door de grens, met een speedboot, in groepjes van zes naar de grenscontrole in Cambodia, en jawel, in het zesde land zie ik uiteindelijk toch een bagagecontrole, allee, 1 persoon moest zijn bagage uitladen, en wel op dat bootje van 8 man... hilarisch hoe dat allemaal in zijn werk ging, maar eind goed al goed, nog een uur speedboat en dan nog 2 uur verder met de bus naar Phnom Phenn.... ik heb me die dag dus reuze geamuseerd...		</p>
		<p>De dag ervoor werd anders wel even vervelend, ze vertelden me dat ik de dag erna niet meekon omdat er geen boot was, ik wist dat dat wel zo was dus vriendelijk blijven maar toch wat druk uitoefenen, tja, ik moest dus nog een dag blijven, maar mijn kamer was slechts 2 US en die zou ik uiteindelijk zelfs niet zelf moeten betalen, hmmm, dus al beter, ik kon ook met een brommer naar de grens en vandaaruit de tweede boot die blijkbaar geen probleem was nemen maar dat zag ik niet zitten, helemaal alleen, dus dat liever niet, maar allee, uiteindelijk hadden ze blijkbaar wel een bus gevonden om mij samen met de andere toeristen die er nu ineens wel bleken te zijn te vervoeren naar de grensovergang, niet ideaal want de boottrip zou mooi zijn, en 's morgens bleek er ineens wel een boot te zijn, we vertrokken wel 1 uur later... dus moest het met de express boot zijn, iets waarvan men mij had verzekerd dat het niet zou zijn, en de andere toeristen hadden net het tegenovergestelde gehoord, en het bleek dus een trage boot te zijn, en achteraf niet de expressboot die hen beloofd was, niet de trage boot die mij beloofd was maar kleine speedboten...		</p>
		<p>Echt, soms kan je er niet aan uit, alsof die mensen de helft van de tijd zelf niet weten waarmee ze bezig zijn... je houdt het in Vietnam niet voor mogelijk, alles kan daar in een probleem veranderen, en net zo snel kan alles weer opgelost zijn.... een vreemd land... 		</p>
<!--
vandaag heb ik me bezig gehouden met de verkenning van de hoofdstad van Cambodia... het is een stad met uiterst mooie tempels en gebouwen die dan in schril contrast staan met de armoede en andere problemen van die land, in vele opzichten is dit het wilde westen van het oosten, ANYTHING GOES... vandaag in ieder geval een tempel bezocht, iets wat ik niet zo erg veel doe, zeker niet als daar een prijskaartje van 150 Bef aanhangt, maar het was wel indrukwekkend...
-->
		<p>W.
		</p>


	</div>

</div>

<br><br>

</body>
</html>

