<!DOCTYPE html>
<html lang="en">

<head>
<link type "text/css" href="../cyborg/bootstrap.css" rel="stylesheet">
<link type "text/css" href="../cyborg/modify.css" rel="stylesheet">
<link type "text/css" href="../cyborg/font-awesome.min.css" rel="stylesheet">
<link rel="shortcut icon" href="../img/$favicon.ico" type="image/x-icon" />

<title>2013: South East Asia Islands</title>

</head>

<body>

<div class="container">

	<div class="col-md-9">
	<br/>
	<br/>
		
		<p>Japan, hier zou ik vroeger nooit naartoe zijn gedurfd, veel te duur, maar ik heb het er op gewaagt. De weg naar Japan was niet direct, eerst effe Kuala Lumpur in... daar schrijf ik later nog iets over. Japan... het zou er vreemd en duur zijn, dat was mijn stereotyp beeld. De eerste dagen had ik het geluk van een gastheer te hebben via couchsurfing. Dat had ik eerder gedaan, onlangs nog in Makassar, je gaat naar iemand zijn huis waar je gratis kan slapen, de bedoeling hierbij is doorgaans dat je ook wat tijd spendeert met jouw gastheer of vrouw. In Tokyo was dat het gastkoppel Naoko die vrij goed engels sprak en haar vriend Yasu die veel wist over Japan en Tokyo. Op voorhand wist ik al dat het plan was voor de eerste avond van enkele van haar vrienden te ontmoeten, en voor de tweede avond stond er een budget restaurant bezoek op het programma, uiteraard, japanse stijl... nu, ik ben niet de grootste fan van restaurants, maar dat heb ik natuurlijk met gastheren en vrouwen, ik wil dan toch ook wel een beetje meegaand zijn en doen wat zij willen doen, en dat heeft dan weer het voordeel dat ik ook eens iets anders doen dan wat ik normaal doe. In ieder geval, ik had geslapen in de luchthaven en was dan in de vroege ochtend op zoek gegaan naar hun appartement. Dat is hier niet altijd even simpel, in Japan heeft men niet het systeem dat wij kennen, een adres dat bestaat uit een straat en een nummer, nee, hier zijn dat blokken met nummers, en binnenin die blokken hebben appartementen ook een nummer, maar die nummers volgen niet zomaar op elkaar, dus eigenlijk moet je er een map bijhalen, gelukkig voor mij en voor de mensen die in Tokyo wonen heeft blijkbaar iedereen zo een map. Dus, als ik de weg ga vragen, nadat ik uit de metro ben gestapt, dan zie je zo een manneke snel zijn winkel inzoeven om even later met een boek naar buiten te komen met het stratenplan en al die nummer codes... wel, hij zag wel ongeveer waar het moest zijn, hulpvaardig zijn ze hier dus wel... veel engels, tja dat is een andere zaak, maar ok... ik was toch weer een stap dichterbij. Ik had best wel sjans, dat appartement van hun was eigenlijk vlak bij het centrum en niet zoals bij velen het geval was van de andere potentiele gastheren en vrouwen, een stuk buiten het centrum. Van de tien of zo berichten die ik heb gestuurd waren er ook maar 2 die me aanvaarden, dus zeker een geluk dat het dit koppel was... maar dat was wellicht te wijten aan het feit dat we even oud waren... nu goed, ik zat dus in het centrum. Maar om toch nog even aan te geven hoe moeilijk het is, dat systeem van addressen, ik vraag dat daar aan iemand, die zijn boek erbij, en nog duurt het tien minuten om te besluiten dat hij het eigenlijk niet weet en dat ik het misschien best een aan de politie ga vragen... het blijkt achteraf dat het het appartementsblok ernaast was, dat ik moest hebben... en hij kon dat niet localiseren, zelfs niet met een map... toch wel onwaarschijnlijk. Ik zie die nummer staan, en toen snapte ik ook het adres... naar de tiende verdiepint waar ze woonden en daar nog wat gewacht, frisse kleren aan en zo... tja, ik wist van Naoko dat het de avond ervoor laat was geworden, het zou nog blijken dat ze een vrijgezellenfeestje had tot 6 uur... om 9.30 stond ik aan haar deur, samen met haar buurvrouw, want ik had me van deur vergist... en die vrouw maar op de bel duwen... tja, ik zou zo eens een keertje bellen en tien minuten wachten, die buurvrouw belde tien keer bijna onmiddellijk na elkaar. En goed, zij had blijkbaar nog maar een goeie twee uur geslapen en daar stond ze, klaar om mij te ontvangen, nu goed, niet te lang, ze is effectief een tijdje terug in haar bed gekropen.		</p>
		<p>Het was wel pech hebben, het weer zat niet mee... het duurde dan ook een tijdje vooraleer iedereen in aktie schoot. Niemand zag het blijkbaar zitten om ver te gaan, maar uiteindelijk dan toch een wandelingetje gedaan, ze zijn met mij naar de meest voorname tempel gegaan... en daar waren de toeristen, op zich was het wel ok. Uiteraard, voor de eerste keer ramen gegeten, dat is hier het ding, vooral in de ochtend. Voor de rest een introductie tot Japan gekregen. Vanwege het weer toch niet te lang buiten gebleven, nog wat zitten winkelen van die avond was het feestje bij hen thuis... Ik was nog op mijn eentje naar het station gegaan om geld te gaan wisselen en dan besef je toch dat je hier als buitenlander niet makkelijk je weg vind, je vraagt het mensen maar de communicatie loopt moeilijk, wegen zijn amper benoemd... en als het dan ook nog eens regent... het was niet simpel, en toen ik eindelijk het station had gevonden, nog altijd niet de geldwisselaar... ik ben dan ook zonder wisselen terug gekeerd. Mijn schoenen van 130 euro zijn sinds Kyrgyzie volledig verzadigd, als er tien druppels op vallen zijn mijn kousen nat... Merrel, dat merk koop ik ook al niet meer. Nu zijn er veel meer dan tien druppels gevallen, wel, mijn kousen waren door en doornat. Nu goed, het maakte niet zo veel uit, die avond zou ik toch thuisblijven, tijd om alles te laten drogen terwijl mijn reserve set kleren niet nat worden. De twee gasten waren aangenaam om mee te converseren, ze spraken engels, een vrouw die net 2 jaar in duitsland had gewoond en een man die bij de luchtvaartmaatschappij van indonesie werkt... en dan is de conversatie wel interessant gebleken, politiek en zo.,.. maar wat het meest zal bijblijven van die avond is het eten, het was simpel eten dat niet lang duurde om te bereiden, dat heb ik gezien, maar lekker, niet te geloven, tonijn, rauw, met avocado en een beetje soya saus met wassabe, man man man... dat smelt op de tong...?en er was nog veel meer, bijna niks van dat alles had ik ooit gegeten en het was bijna allemaal superlekker. Er hoorde ook wat bier bij, van japan, uiteraard, en wijn van japan. Herinner u, dit is couchsurfing, eigenlijk hoeven die niks te doen want mijn verblijf is gratis. Nu, ik was wel content dat ik de vorige maaltijd had betaald, die ramen, om mijn dankbaarheid wat te tonen, in ieder geval, ik moest mij niet helemaal schamen van te blijven eten en drinken... de hele avond lang. En in de ochtend, ontbijt... weeral vanalles nieuw, meestal erg lekker, soms een beetje vreemd... en jammer genoeg nog altijd regen... het duurde dan ook weer een hele tijd vooraleer we weer in gang schoten, tijd om wat op internet te surfen en wat naar andere gastheren/dames te zoeken en om eens te kijken wat ik voor de rest nog ging doen in japan.,. hoe ik mijn 11 dagen zou invullen, wel, 9, de eerste twee waren al bepaald. En uiteraard, mijn gastheer/dame hielpen mij een handje met wat informatie, vooral Yasu was blijkbaar op de hoogte van Japan omdat hij er zelf had doorgereisd. En zo kreeg mijn trip vorm, om in de namiddag met begeleiding geld te gaan wisselen... nu, we kwamen het toeristen informatie bureau tegen, dat was ook wel plezant, die mensen zijn erg vriendelijk, behulpzaam, professioneel... en dan werd er uiteraard gepraat over couchsurfing, mijn gastheer/dame was er ook bij. De vrouw van het bureau bleef maar dingetjes bij opzoeken en wist ook de beste geldwisselaar die dan door Yasu werd gevonden. Daarna nog wat rondwandelen, mijn privetour in Tokyo. Ik ben zo een manga-kissa binnengesukkeld, eigenlijk een internet cafe waar je jezelf ook kan douchen en waar je een coupe kan vragen met een comfortabele stoel zodat je kan slapen... dus, naast duizenden manga boekjes en internet kan je daar eigenlijk ook terecht als een soort hotel, het is dan wel iets duurder dan de hostels waar ik in terecht kan maar wel goedkoper dan de hotels die door de japanners gebruikt worden, vandaar dat vele japanners na een nachtje stappen belanden in zo een manga-kissa omdat ze de trein gemist hebben, dat wordt dan geboekt voor 6 uur of zo... jammer dat het net iets duurder is dan de hostels, anders had ik het wel eens uitgeprobeerd. Uiteindelijk zijn?we samen met hun?vrienden belandt in een japanse eetcafe. Blijkbaar is de beste vriendin van Naoko getrouwd met ne Amerikaan, en die zat dan ook tegenover mij aan tafel, en dat babbelt natuurlijk wel gemakkelijk, perfect engels en iemand die daar als buitenlander zit maar er wel al een tijdje woont. Hij is trouwens ook gastheer, en dus couchsurfen kwam ook ter sprake. Prima avond. Daarna nog iets eten, Udon, weer iets nieuws... en tijd om naar huis te gaan. Het einde van twee fijne dagen met mijn gastgezin met jammer genoeg iets te veel regen...		</p>
		<p>De laatste dag was mijn gastgezin aan het werk, dus alleen op pad. Dat is toch ook wel plezant, couchsurfen is best wel de moeite maar ik heb toch ook wel mijn eigen tijd nodig... en dat had ik die laatste dag. Heel wat kilometers ben ik door de stad gewandeld, tempels tegengekomen, parken, ... uiteindelijk had ik het gevoel dat ik daar gerust nog een dag had kunnen rondhangen, maar mijn bus was al geboekt en mijn volgende gastvrouw verwachtte me. Ik heb de befaamde metro genomen, maar het was nog niet echt het piekmoment en ook niet op de meest populaire lijn dus heb ik de overdreven drukte wel niet volledig meegemaakt, maar goed, de stations zijn hier soms gigantisch, net zoals de mensenmassa die hier dagelijks passeert. Je hebt hier in een stad als Tokyo echt wel voldoende diversiteit om gewoon rond te lopen en te genieten van wat je ziet, al moet ik toegeven dat het net effe iets minder vreemd is dan ik vooraf had verwacht. Hier worden menu`s veelal afgebeeld met plastik modellen, nogal een geluk want dan kan ik er ook nog iets van maken. Eten wordt hier soms besteld aan de automaat buiten, en je geeft bij het binnenkomen jouw bonnetje af. Ze verkopen hier bolletjes rijst met een vleugje iets anders in voor 80 euro cent tot 1.2 euro,?in warenhuizen. De laatste avond heb ik mijn gastgezin getrakteerd op een restaurant maaltijd, een restaurant waar je blijft rechtstaan. Het was iets lokaals en van de menu kon ik niks maken, mijn gastgezin deed de bestellingen. Allerhande vis in allerlei soorten verwerking, doorgaans erg lekker, met wat sake, verschillende soorten en bier. De rekening deed wel effe pijn, iets van een 50 euro. Yasu drong er wel op aan van toch ook een deel te betalen, dus het werd voor mij 30 euro. Nu goed, voor die 30 euro heb ik mijn appreciatie laten zien en tegelijkertijd misschien wel 6 dingen gegeten die ik nog nooit gegeten had... of gedronken had. De vis wordt hier meestal rauw geserveerd, ook eieren en zelfs kip... dat laatste begrijp ik niet goed, mij hebben ze altijd gezegd dat dat gevaarlijk was, maar hier is dat blijkbaar geen probleem. Na die maaltijd hebben mijn gastgezin mij naar het treinstation gebracht en daar heb ik dan afscheid genomen, en daarmee was ik op weg met de trein, 8 euro voor een goed uur... goedkoop is het openbaar vervoer hier niet echt... naar Yokosuka. Eens daar aangekomen moest ik naar een winkel, en daar op het tweede verdiep wachten op mijn gastvrouw. De tweede verdieping was nu wel toevallig gesloten maar goed, het heeft maar een half uur geduurd vooraleer mijn gastvrouw er was en de winkelbedienden maakten er geen probleem van. Yokosuka is absoluut geen toeristische plek, ik was er enkel omdat ik daar een gastvrouw had en het niet ver was van Karakuma waar ik de dag erna zou naartoe trekken. Ik schrok dan toch ook wel wat dat ik daar blanken tegenkwam, maar wat blijkt, er is daar een amerikaanse legerbasis en het loopt daar op momenten en in bepaalde straten vol met legermannekes, en japanse madamekes die wel zo een legermanekke zien zitten wist mijn gastvrouw te vertellen.		</p>
		<p>Mijn nieuwe gasthuis was heel erg de moeite, een oud huisje in oude tradionele stijl. Je weet wel, alles laag bij de grond, en ook van die papieren deuren. Er was een heel klein keukentje, een heel kleine wasplaats en een wc, voor de rest een ruimte die in drie delen werd gedeeld door van die papieren tussenschotten. Ik vind zoiets wel plezant, mijn gastvrouw had het wel voor traditionele dingen, ze verkocht ze zelfs, en dus straalde dat huis echt wel iets uit. Omdat ik pas laat daar was was het gesprek niet zo heel erg lang, maar ondanks haar drukke schema had ze toch de tijd vrijgemaakt om mij de ochtend erna kort rond te leiden in de kleine stad en me zo naar het station te brengen. Je ziet daar dan onderzeeers aangemeerd liggen en zo... amerikanen... omdat die gewonnen hebben in de oorlog. Daar heb ik na een aangenaam gesprek afscheid genomen van Keiko, mijn gastvrouw, en de trein genomen naar Karakuma. In Karakuma zijn er een aantal tempels waarvan gezegd wordt dat ze samen met Nikko de beste daguitstappen vanuit Tokyo zijn, en vergelijkbaar met de tempels van Kyoto. Die tempels, het heeft zekers wel iets... maar tja, het is wel een beetje van heb je er een gezien dan misschien toch ook wel al een heel aantal. Daarenboven is het nogal minimalistisch van interiuer wat ik zeker wel apprecieer maar wat nog meer maakt dat ik niet alle tempels moet hebben gezien. Voor eentje heb ik inkom betaald, en daar had ik het geluk van terecht te komen in een soort ceremonie, want in die tempel woonden nog monikken. De gong klonk, het geneurie begon, en je zag die kerels dan een paar dingetjes doen... tja, op zich wel ok, en voor de rest wat rondwandelen in het domein waar wel een aantal gebouwen opstonden. Dit was de tweede tempel, de eerste was gratis, de derde van de grote tempels, want er staan er hier een pak meer, had een grote boeddha staan maar die zag ik van buiten al dus ben ik niet binnengegaan en in de laatste, wel, daar was ik net na sluitingstijd. De 4 euro die ik me zo uitspaarde heb ik gespendeerd aan een pita broodje, blijkbaar niet zo heel populair bij japanners maar wel bij de amerikanen van Yokosuka. De uitbater was een marokaanse fransman die getrouwd was met een japanse en daar nu al 31 jaar woonde, en daar heb ik dan een tijdje mee zitten praten. Daarna opnieuw de trein op, richting Tokyo. Die avond had ik een bus geboekt naar Nagoya, en daar moest ik dan ook op tijd zijn... De vriendelijke dame aan de receptie van die bus liet me zelfs mijn tablet opladen achter haar bureau, al bleek dat niet nodig want voor elke twee stoelen was er een plug voorzien in de bus. De zetels waren ruim en grappig genoeg, er stonden een soort kapjes op, lijkend op lampenkapjes, die je over jouw kop kon draaien voor het slapengaan... enkel in japan. Er er was een handleiding, bv. als je je zetel achteruit zou doen leunen moest je dat eerst vragen aan de persoon achter je... echt waar, dat stond in de handleiding. Om tien uur vroeg men mij en de toerist een zetel verder van ons gesprek af te ronden of heel stil te praten want het licht zou uitgaan en het praten zou storend werken voor anderen. Het is hier een heel erg gestruktureerd land met handleidingen voor ongeveer alles. En deze luxe bus was het goedkope alternatief,?slechts 25 euro voor 7 uur, dat is eigenlijk erg weinig in japan. De ochtend erna, vroeg, rond een uur of 6 stond ik in Nagoya, in de regen en de kou.		</p>
		<p>De bedoeling was van van terug naar het noorden te gaan, naar Takayama, en dat zou ik doen via liften, dus, het feit dat het regende was echt wel een tegenvaller. De bus op en neer zou me 40 euro kosten, en ik had iemand horen zeggen dat het best mogelijk was van te liften. Wel, toch maar eens proberen, ik had er de tijd voor. Het eerste wat ik dus moest doen is uit de stad geraken... op de hoofdweg naar Takayama, route 41. Dat was wel efkes wandelen en mijn schoenen zijn onmiddellijk doorweekt. Nagoya is niet onmiddellijk de meest aangename stad, nogal veel industrie, veel beton, veel autos... ik was doorregend maar wel content dat ik uiteindelijk na een paar uur eindelijk aan de route 41 was geraakt. En daar begon de test, zou ik worden meegenomen ? Het leek er eerst niet echt op, ik weet ook niet of ik de beste plaats had, en ik had geen bordje waarop stond waar ik naartoe ging. Het was daarenboven een tocht van een paar honderd kilometer. Nu goed, na een uurtje, iets minder, toch meegenomen door iemand die een beetje engels praatte. Hij liet verstaan dat hij geen japanner zou meenemen maar mij als buitenlander wel. Nu, vriendelijk zijn ze hier duidelijk wel, hij vroeg of ik honger had... ik zei nee, maar ik ben ervan overtuigd dat hij me anders had getrakteerd. Dat gebeurde met drinken, hij ging de winkel binnen om koude koffie te kopen, ik vind dat te duur maar ik word wel met die dingen getrakteerd. Hij verontschuldigde zich meermaals voor het feit dat hij geen tijd had om mij de volgende 180 kom of zo te brengen... tja, ik zou het niet durven verwachten. Het viel wel tegen dat ik uiteindelijk maar 20 kilometer verder was geraakt, en daar bleek het nog maar eens moeilijk om?naar de grenzen van de stad te geraken, route 41, om daar verder te liften... ondertussen helemaal doorweekt, en al geprobeerd te liften op verschillende plaatsen ben ik een winkel binnengestapt en die hebben voor mij een bordje gemaakt met Takayama. Iets later stop er een kerel maar die bracht me terug naar het centrum. Daar sta je dan, opnieuw diezelfde richting uit wandelen. Helemaal doorregend en suf ben ik daar ergens aan een suchirestaurant gaan zitten, ik had nog niet eens goesting om verder te liften, ik heb er mijn bordje gezet en ben er gaan zitten. Iets later komt daar ne gast buiten, met zijn vrouw, hij sprak geen engels maar vroeg me wel een aantal dingen, ik had door dat het ging over waar ik ging slapen en zo... uiteindelijk begon het te dagen, hij nodigde me bij hem thuis uit, ne 58 jarige gast met ne zoon van 33. Wel, dat werd ook nog zo eens een opvallend hoogtepunt. Hij had het duidelijk naar zijn zin met mij naast hem in de auto, maar het was bijzonder moeilijk om zelfs de simpelste dingen te communiceren. Uitendelijk komen we bij hem thuis aan, daar trek ik verse kleren aan, ik krijg van hem een trui en broek en zo... ondertussen had hij ook eten voor me gekocht, ik wou dat betalen maar hij wou dat niet aannemen... wel, ok, ik had honger, het smaakte me. Ik kreeg daar een kamer en na het eten vroeg hij of ik een `onsen` wou, dat is een bad dacht ik... maar hij had het over een echte `onsen` wat dus wil zeggen dat het een traditionele versie was van een bad met natuurlijk warm water en een openbare wasplaats errond. Hij is dus speciaal voor mij nog eens een 15 km verder gereden met de auto, ook zijn vrouw was erbij, en daar zijn we samen in zo een bad gegaan, ik met hem, en zijn vrouw alleen, het is hier naakt en ze zijn hier niet zover dat ondanks dat iedereen samen gaat. Hij betaalde, als je wil kan je voor 80 eurocent ook een scheermesje krijgen, voor de rest deed ik wat hij deed, je gaat daar op jouw stoeltje voor een spiegel zitten, er hangt daar een douchekop en een wasbak voor je, met zeep en je begint jezelf te wassen, achteraf ga je in een warm water bad zitten en daarna spoel je je af... alles bijeen duurt dat zo een uurtje, langer als je ook nog in de sauna gaat. Daarna trakteerde hij me nog op iets te drinken en dan naar huis, daar kreeg ik nog eens eten en bier, en daarna kon ik mijn bed in. In de ochtend kreeg ik een groot ontbijt, mijn kleren waren gewassen, het gat in mijn regenjas dichtgenaaid en daarna hebben ze mij naar een station gebracht met een nieuw bordje om verder te liften... zo vriendelijk zijn ze hier.		</p>
		<p>Het duurde niet zo heel erg lang vooraleer ik een lift had aan dat station, het was een prachtige dag, heel contrast met de dag ervoor, in de bergen, echt om een glimlach van te krijgen. De volgende lift kon me naar Gero brengen, ook hij excuseerde zich voor het feit dat hij me niet de hele weg kon brengen, de communicatie was ook hier weer heel beperkt maar wel opnieuw erg vriendelijk. Waar hij me afzette duurde het nog eens een vijftal minuten en ik had een lift naar waar ik moest zijn, dit keer wel iemand die engels praatte en het was dan ook een aangenaam gesprek. Hij ging winkelen in Takayama, ik ging er naar de oude gebouwen en tempels kijken. De weg ernaartoe was mooi, bergen alom, en met dat prachtige lenteweer leek het allemaal nog beter te zijn dan het wellicht was. Zo was ik uiteindelijk rond de middag waar ik moest zijn, in Takayama. De rest van het verhaal, hoe ik van Takayama naar Kyoto en verder naar Osaka ging, dat is voor de volgende mail.		</p>
		<p>Ondertussen was ik dus in Takayama aangekomen, na een lange natte tocht die gelukkig tot een echt succes uitdraaide omdat ik gastvrij werd ontvangen door een japans koppel. Het liften verliep vrij goed, en zo belandde ik in een van de meest belangrijke toeristische stadjes in Japan. Nu is het wel zo dat het belang van die stadjes vooral geschiedkundig is, je vindt er dan ook vooral tempeltjes, en oude huisjes, erg sympathiek allemaal. Het valt wel op dat het vooral oude japanse toeristen zijn die er rondhangen, veel jeugd is er wellicht niet meer in geinteresseerd, maar goed, de oudjes, die hebben hier geld en niet veel te doen, die zijn duidelijk nog wel geinteresseerd. Zij hebben er daarenboven minder problemen mee dan ik om ook telkens effe in de geldbeugel te tasten voor elke individuele tempel, of elk individueel huis te bezoeken. Ik heb me beperkt tot wat ik van buiten kon zien, of wat gratis was. Ik kan er niet aan doen, maar meestal als ik zoiets binnenga valt dat tegen. En met die japanse bouwstijl is het daarenboven zo dat er eigenlijk binnen niet veel te zien is, het is best wel minimalistisch van stijl. Ik vind dat erg prima, ik hou echt wel van minimalisme, maar goed, je weet dan ook dat er niet veel zal staan. Dus, er was veel volk, veel oude japanners, met bussen. Voor families was er ook nog wel een park met authentieke huisjes, maar dat heb ik omwille van financiele redenen en een duidelijk familie karakter ook maar gemeden.		</p>
		<p>Ik wist eigenlijk nog niet, bij aankomst, wat ik juist ging doen die dag... en waar ik die avond zou belanden. Dus, ik had mijn rugzak in een kastje in de bushalte gepropt, voor een paar euro ging dat, en dat zou ok zijn tot middernacht. Eigenlijk was ik eerst van plan nog verder te liften naar een dorpje met authentieke oude huisjes, maar gaandeweg verloor ik toch ietwat de goesting om die moeite nog te doen. Ook mijn idee om nog verder noordwaarts te liften zag ik minder en minder zitten, het enthousiasme dat ik opbouwde vanwege mijn laatste liftdag zakte weer wat bij het stijgend besef dat het ook wel eens zou kunnen worden zoals bij de eerste liftdag. Nu, dat draaide allemaal wel goed uit, maar het is natuurlijk altijd wel vermoeiend van met mensen te moeten communiceren waarmee je geen of nauwelijks een zelfde taal kan gebruiken. Het gevolg was dat ik die hele dag geen moeite had gedaan om een hostel te zoeken, ik wist er wel een. En tijdens de late uurtjes dacht ik dan ook van gewoon nog wat rond te hangen en dan ergens een plaatsje in het station te zoeken. Er was wel iets mis met mijn redenering, ten eerste werd het veel kouder dan ik had verwacht, ik zat dan ook ietwat hoger in de bergen, ten tweede, het station ging snachts een aantal uren dicht. Tja, dan heb je de keuze, plan herzien en toch maar naar de hostel, of er op hopen dat je een plaatsje vind dat me de nacht toch nog op normale manier laat doorkomen. Ik hoopte op het tweede. Die avond zwierf ik dus door vrij aangename straten met kleine cafeetjes en restaurantjes, vol met mensen en gezelligheid, ondanks dat ietwat gure en koude nacht. Mijn trui zat tot mijn grote spijt, dat had ik allemaal niet voorzien, mee met mijn rugzak in dat kastje, en eens open had ik dan wel mijn trui maar ook mijn rugzak, en dan moest ik daarmee sleuren, dus, dat wilde ik vermijden, dan maar wat opwarmen in het busstation. Echter, na de laatste trein, moest ik ook vertrekken. Ik moet toegeven, Takayama was best wel aangenaam, ook of eerder vooral in de late avond en vroege nacht... ondanks de vele zatte japanners, want dat zie je hier toch wel geregeld, altijd mannen... die japanners, ze drinken volgens mij wat af...		</p>
		<p>Uiteindelijk heb ik mijn rugzak uit het kastje gehaald en er mij ineens bij neergelegd, letterlijk... ik heb mijn matje in dat zaaltje gelegd waar al die kastjes stonden voor zakken in te stockeren, wel... dat was nog een beetje warm, of zeg maar, niet zo heel erg koud. Het was zeker niet de meest aangename plaats, maar men liet mij rustig doen. Zelfs de treinconducteur of wie weet, treinstation bediende, die me even moest passeren om aan een knopje te geraken, die liet me rustig liggen... fijn zo, en zo vlotte de nacht tot de vroege ochtend, want ik had beslist van met de bus te vertrekken in de vroege ochtend naar Kyoto. De trein was te duur, dat zou neerkomen op 40 euro of zo, dat voor een drietal uren trein als ik me niet vergis, de bus was veel goedkoper, maar nog altijd duur. Ik geloof dat het iets was van een 30 euro, voor 5 uur bus. Transport in Japan is toch wel een probleem als je een strak budget hanteert. Toegegeven, het reizen op zich is hier wel confortabel maar je betaalt ervoor. En het was toch al een minder spectaculaire bus dan die bus van Tokyo naar het zuiden, en per uur geteld koste ze meer. Maar goed, niks aan te doen, en nogmaals liften zag ik effe niet zitten, te vermoeiend. Wat ik ook vervelend vond is de spanning die dat bij mijn chauffeurs meebracht, als ze geen engels spraken was het toch maar proberen en ik denk dat het voor hen niet altijd even aangenaam was te moeten proberen als je zelfs de simpelste zinnen niet kan vormen. De vriendelijkheid is er wel erg groot, maar het engels ook erg beperkt. Het spreekt voor zich dat het leren van engels voor een japanner dan ook erg moeilijk moet zijn, de verschillen tussen die talen zijn gigantisch in verhouding met de verschillen tussen nederlands en engels. De bus, je betaalt ervoor maar het heeft iets enorm simpel, je gaat gewoon zitten en je moet tegen niemand praten. Wel geen internet zoals in Indonesie, daar kan ik nog altijd niet bij, en geen stopcontact op mijn tablet op te laden, maar goed, toch wel relaxed zitten. En dan reis je op de tolweg, nooit stoppen, niet teveel verkeer, een rechstreekse verbinding met waar je moet zijn, een vijf of tiental meter boven de grond, want het gaat hier over de expressweg, die overbruggen hier alles doorheen de stad. Geloof me gerust, ze weten hier van wanten.		</p>
		<p>En als je dan uiteindelijk belandt in een stad zoals Kyoto, groot, en dan ook bijbehorend busstation, dan is het echt wel effe zoeken... zelfs met plannetje van het busstation is het hier niet zomaar eenduidig waar bijvoorbeeld de toeristische dienst is, of waar je geld kan wisselen. De busstations zijn hier best wel indrukwekkend groot en huizen dan ook een divers gamma aan diensten, van suchi restaurants, naar warenhuizen, of metro, of stijlvolle cafes... en ga zo maar door. Opvallend voor mij was dat het suchi restaurant vol zat, en er waren mensen aan het aanschuiven, en dat is in het busstation om u een idee te geven. Het gonsde van het leven, overal mensen die overal tegelijk naartoe gingen. En ik, ik trachte mijn weg te vinden. Bij de toeristendienst, eens ik er geraakt was, daar kreeg ik een vleugje informatie, niet overdreven veel maar genoeg om te gaan zoeken naar een hostel. Ik had er wel ietwat schrik voor want het was gouden week, dat is een week dat een aantal feestdagen in japan elkaar opvolgen waardoor de hele week vrij is voor veel mensen en er dus ook veel wordt gereisd binnen in japan, door japanners, het probleem daarbij is dan ook onmiddellijk dat het moeilijk is om nog een plaatsje vrij te vinden aan een degelijke prijs. Nu, tot op zekere hoogte viel alles nog wel mee, niet dat het niet moeilijk was, niet dat het niet een tikkeltje duur was, maar het eerste hostel dat ik vond was eigenlijk wel al ok. Het zou me 20 euro per nacht kosten, en ik heb moeite gedaan om nog iets goedkoper te vinden, maar dat is me niet gelukt. Heel wat plaatsen zaten vol, en het hostel dat ik onmiddellijk vond zat enkel de eerste nacht niet vol... nu goed, dat was dan al ok voor die eerste nacht, maar ook de volgende nachten was het niet simpel, en ik belandde vlak bij in een beduidend minder interessante hostel voor een zelfde prijs. Het was eigenlijk tot dan de eerste keer dat ik betaalde voor een nacht, tot dan was het gratis vanwege couchsurfen, busstationslapen, of als deel van de reis in bus of busstation. De wifi was het enige dat je erbij kreeg in het tweede hotel, terwijl er zoveel meer was in het eerste. Maar het moet gezegd, de bedden waren van uitstekende kwaliteiten, en zo stonden ze in contrast met ongeveer elke andere hostel over de hele wereld.		</p>
		<p>Wifi in het hostel, het is geen absolute must hier in japan, handig, dat wel, maar je hebt hier op verschillende plaatsen gratis wifi, in grote winkelstraten, in het busstation voor drie uur per keer, ... en nog wel op plaatsen, uiteraard, wel handig als je zelfs op jouw kamer effe de mail kan checken, of iets napluizen... de hostels, ze zijn duur, maar het is kwaliteit, proper, georganiseerd, goed geinformeerd, ... en het comfort is er hoog, niet enkel de superstevige stapelbedden, maar ook bijvoorbeeld de wc's en douches, proper en met heel wat extra functionaliteit, al is me van heel de bediening weinig duidelijk waar elk knopje voor dient. Supergrappig was dan ook dat bovenaan zo een kastje dat bij de wc hoort een papiertje werd gehangen met een indicatie dat je daar moest drukken om de wc door te trekken, er stonden nog wel een tiental knopjes op... waarvoor, ik zal het nooit weten. Tja, die japanners, soms is het wel vreemd... de wc's, wat het allemaal kan weet ik niet, maar het is veel meer dan een simpele wc, zelfs in een toeristenhostel van de goedkoopste soort. Alles proper houden is hier wel iets gemakkelijker dan in veel landen, al was het maar dat iedereen hier zijn schoenen uitdoet vooraleer verder binnen te lopen, dat houdt dan ook in dat heel wat vuiligheid buiten blijft. Uiteraard, de hostel is niet het enige dat ik heb gezien in Kyoto, Kyoto is de stad van tempels... terwijl Tokyo een moderne stad is, is Kyoto vooral een stad met geschiedenis... en het is bijzonder opvallend hoe een grote stad met veel nieuwe gebouwen toch her en der plots oude tempels en kastelen herbergt. De eerste tempel was alvast erg de moeite, niet zo ver af van mijn hostel en onmiddellijk zit je wel middenin de sfeer van het oude japan, het japan van tempels, monikken, vijvers... parkjes... en ik moet ook weer toegeven dat het religieuze toch ook bij het boedisme haar kantjes heeft, zo zie je hier zoveel mensen die hun toekomst laten voorspellen aan de hand van stokjes die uit een doos vallen bij het schudden... zo verdient de tempel haar geld, wel, niet alleen zo... er wordt hier met geld gesmeten, tijdens het gebed vooral, dan gooit men muntjes, en als je ziet hoeveel mensen iets gooien dan heb je snel door dat dit een lucratieve instelling is, zo een tempel. Het ticket om binnen te komen, vooral voor het kasteel en enkele top plaatsen was ook de moeite, best wel duur, maar voor de doorgaans ietwat oude japanners duidelijk geen probleem. Zij betaalden wat ik betaalde, of beter, zij betaalde wat ik niet wilde betalen. Tis wel niet dat ik niks heb gedaan, wat gratis is deed ik en hier en daar heb ik inkom betaald. Doorgaans vroeg ik me wel achteraf af of dat dan wel de moeite was, niet dat het niet ok was, maar de meerwaarde ten aanzien van wat ik gratis kon doen ontging me soms... de japanners zullen wel weten waarom net die tempel zoveel belangrijker is, voor mij allemaal eender. Wat mij vooral bij zal blijven is dat er veel mensen, ook jonge mensen, hier in kimono rondlopen, meestal vrouwen maar ook soms mannen... blijkbaar heeft bijna elke japanse vrouw en veel mannen een kimono voor feestgelegenheden... en blijkbaar is het een feestgelegenheid van Kyoto te bezoeken, of toch de tempels ervan. Dus, toch wel sjiek, Kyoto krijgt op die wijze wel wat uitstraling... doorheen de gezellige straatjes overladen met verkopers van allerlei lekkers en prullaria. En ja, het was gouden week, dus dat wil zeggen ook overladen met mensen, toeristen, maar dan japanners. Niet dat er geen andere toeristen waren, maar japanse waren er ongetwijfeld met hopen.		</p>
		<p>Japanners met hopen dus, in de stad, als toerist, winkelend in de vele straten. Eigenlijk was het zo best wel cava, met tempels om af en toe eens iets anders te hebben dan stad. Ik heb in ieder geval veel gewandeld, heel erg veel. Eigenlijk had ik evengoed iets meer de bus kunnen nemen, want een dagticketje was uiteindelijk zo duur ook niet en de bussen zijn hier handig benoemd in romaans schrift met namen die verwijzen naar al die tempels die ook op de toeristen mappen staan aangegeven. Tja, dat is echt wel handig, dat vind je ook niet in andere steden, maar goed, daar zijn dan ook al die tempels niet. En kastelen, en graftombes... Ik wandelde en wandelde maar, nu is dat ook wel de reden dat ik soms te laat kwam, want wandelen duurt iets langer en de tempels gingen vroeg toe, maar goed, dat hielp mij dan weer om wat meer te bezuinigen, slecht voel ik me er echt niet bij dat ik hier of daar een tempel heb gemist. De belangrijkste, wel, die heb ik gezien, daar heb ik voor betaald. En tempels is niet het enige dat in Kyoto te vinden is. Er loopt een stroom door de stad, en ook daar hordes mensen die wat van de zon aan het genieten waren. De jonge mannen doen ook hier hun uiterste best om elke potentiele vrouw voor die avond aan de haak te slaan. Ik vermoed dat vrouwen in kimono minder lastig gevallen worden dan de fel opgesmukte madammekes die hier toch ook wel in grote getallen paraderen. En naast rondwandelen in toeristen en andere straten was er uiteraard, het eten... nu, ik had mij voorgenomen van toch ietwat te economiseren, want het eten was misschien iets te rijkelijk geweest naar mijn doen de laatste dagen en ik had ondertussen echt wel een idee van wat de japanse keuken te bieden had, dus heb ik me beperkt tot meer simpele maar goedkope maaltijden, en meestal zelfs gewoon uit de supermarkt. Nu, hier in japan is het heel gewoon van uit de supermarkt kant en klare maaltijden te halen, bv. suchi, dat wordt daar klaar gemaakt en dus is het wel degelijk vers. Je ziet dat dat geregeld wordt bijgevuld. Ik heb tussendoor ook vooral rijstbollen gegeten, dat haal je in de supermarkt, een pakje met rijst, en daar zit doorgaans een heel klein beetje vulling van iets bij. Eigenlijk was dat doorgaans wel lekker, en vrij goedkoop, toch naar japanse doen. Tis niet dat ik nooit nog in een restauranke ben binnengeweest maar toch veel veel minder dan de eerste dagen.		</p>
		<p>Na Kyoto kon ik stillekesaan al beginnen denken aan de terugvlucht, vanuit Osaka. Op zich was ik niet specifiek geinteresseerd om Osaka te bezoeken maar nu dat ik er toch doormoest en na twee dagen Kyoto tempels, eigenlijk zag ik het wel zitten om ook daar nog effe rond te dwalen. En, ik moet zeggen, dat bleek toch ook wel de moeite. Misschien dat Osaka wel een beetje een ietwat kleinere versie was van Tokyo, helemaal anders dan Kyoto dat was. En aangezien ik misschien een dagje te weinig in Tokyo was geweest, was dit wellicht een goeie aanvulling. En ook hier weer duidelijk een indicatie van de opmerkelijke hulpbereidheid van de Japanners, je zit hier in een gigantische stad, er stopt iemand met de auto naast je, een oudere man, en die vraagt je waar je naartoe gaat... even later neemt hij je mee, helemaal naar jouw hotel, een hotel waar hij niet van wist waar het juist was maar dat maakte niet uit, want hij belde even wat rond om dat uit te zoeken. Dat in een grote stad, niet in een dorp. En het was een grote stad, veel volk, tja, gouden week, en in tegenstelling tot bv. Takayama, veel jong volk, hordes. De overdekte winkelstraten waren echt wel goed gevuld, handig, het regende bij wijlen dus soms was de overdekte winkelstraat echt wel de fijnste oplossing. Maar ook elders veel winkels, interssante winkels, toch om te zien... neem bv. de winkels vol met seksboekjes en filmen, ik vermoed dat het geen porno is, en er zijn er ook veel die getekend zijn, schoolmeisjes, zo zien ze eruit, winkels met verschillende etages, zo verschillende winkels naast elkaar. Ook veel manga en anime, uiteraard. Of bijv. de gaming hallen, verdieping na verdieping een ander soort spellekes. Je ziet hier toch wel grappige dingen, stel je voor... van die grijperkes van de kermis... je kent die wel, je kan daar bij ons grijpen naar een of andere knuffel of zo, of een speeltje, eigenlijk lijkt me dat iets voor kinderen of pubers... maar hier, wel, je hebt van die grijpertjes waar je ne swiffer mee kan vissen, ne swiffer ?! of een of ander huishoudapparaat. Of ook, stel je voor, ne jonge gast die op de maat van de muziek een paar chearleaders zit na te dansen, op het scherm zwaaien ze met de heupen, wel, op het platform ervoor ook. Nen andere gast zit daar afhankelijk van wat op zijn scherm verschijnt op knoppekes te drukken, ik sta verbaast... dat ging zo snel, nooit gedacht dat iemand zich zo kon inoefenen op het reageren op kleuren en vormen... als robotten, zo stonden ze daar om 10 uur smorgens. Of ken je magic nog, wel, hier heb je de electronische versie. Dat wil zeggen dat je nog altijd kaartjes moet kopen, die zijn duur, maar nu kan je met die kaartjes over een scherm bewegen en dan heb je geen dobbelstenen meer nodig maar op het scherm kan je jouw gevechten laten plaatsvinden. En er was meer, veel meer... En dan hoor ik achteraf dat in Tokyo nog grotere game hallen bestaan. Ik heb er niks gespeeld, enkel met veel verbazing gekeken naar wat anderen daar staan te doen en waar ze hun tijd en geld insteken. Het blijft iets autistisch hebben, zo veel tijd en geld steken in het aanleren van op zich totaal arbitraire bewegingen. Tja... ieder zn ding. 's Avonds terug in de normale wereld, dat wil zeggen dat ik langs de vele etende mensen passeerde, dat vele dure autos mij passeerde... ik heb zelfs wat cafeetjes gezien, en die zagen mij er echt wel goed uit... maar ik was alleen, een pint drinken was duur... dus heb ik het bij bekijken gehouden. En zo ging ook Osaka aan mij voorbij, veel heb ik er niet gedaan... met uitzondering van het kasteel, het moet best wel impossant geweest zijn, dat kasteel, maar de volledige remake was me toch iets teveel van het goede, het authentieke was in ieder geval volledig zoek en van heel de inrichting van weleer was niet echt veel meer te zien, het enige wat overbleef was de stenen versie van een gigantisch gebouw... maar toen wellicht niet in dat soort steen. Dat was dus misschien wel een beetje een tegenvaller.		</p>
		<p>De terugvlucht naderde, met een trein naar het eiland waar de luchthaven zich bevond, dat was wel sjiek, de luchthaven had eigenlijk haar eigen eiland, verbonden met een lange lange brug. En zoals alles in japan was daar ook weer alles prima in orde. Wel, alles wat japans was... ik heb daar toch wel ogen getrokken, kan je jezelf voorstellen, de dame aan het loket bij JetStar Airways, waarmee ik naar Kuala Lumpur zou vliegen, wel, die moest mij vragen in welk land Kuala Lumpur ligt... euh... ik kan me gerust voorstellen dat je dat niet weet, maar als je hier bij de luchtvaartmaatschappij werkt die op die stad vliegt lijkt het me toch echt wel parate kennis te zijn... maar goed, begint die daar ook nog eens vervelend te doen over een bewijs van terugvlucht, tja, ik denk niet dat ze er al lang werkt, ze volgt de officiele regels iets te sterk... en dat ligt volgens mij vooral aan de landen, niet de luchtvaartmaatschappijen, maar wat je dus aan de hand hebt is dat je een bewijs moet hebben dat je het land verlaat, anders mag niet niet op het vliegtuig, erg vervelend als je dat bewijs niet hebt... nu, voor mij geen probleem, ik had dat... maar dat had ook anders kunnen zijn, bv. als ik met de boot zou vertrekken... het onozele is dat als je nu via land Maleisie binnen zou komen, dan vraagt geen kat achter dat zelfde bewijs... dus, voor mijn part, ne dikke vette f*$k you voor Maleisie en dat soort landen dat met achterlijke regeltjes een stok achter de deur probeert te houden. Maar goed, voor mij op dit moment geen probleem, ik had een bewijs... wel, een bewijs dat ik gerust zelf had kunnen maken in Word... simpel is dat systeem!! Maar al die onzin was snel vergeten als ik mijn suchi aan het eten was, terwijl ik kon genieten van gratis wifi. En dan de vlieger op, naar Singapore, effe slapen en door naar Kuala Lumpur... voor nog een dagje, en dan naar Brunei... vliegers heb ik hier genoeg gedaan of nog te doen... nu waren het er 5 op twee dagen, osaka - taipeh - singapore - kuala lumpur - bandar seri bewagan... maar daarover de volgende mail.		</p>				<p>W.		</p>

	</div>

</div>

<br><br>

</body>
</html>

